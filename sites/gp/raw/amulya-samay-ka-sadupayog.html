
<p class="First-End-Page-text para-style-override-1" id="toc_marker-1" xml:lang="en-GB"><span class="char-style-override-1">ಮೊದಲ ಪುಟ</span></p>
<p class="Titel-Page---Shri-Hari">॥ ಶ್ರೀಹರಿಃ ॥</p>
<p class="Title-Page---Book-Name"> ಅಮೂಲ್ಯ ಸಮಯದ ಸದುಪಯೋಗ</p>
<p class="Title-Page---Hindi-Name">अमूल्य समयका सदुपयोग - कन्नड़</p>
<p class="Title-Page---Tavmewa-Mata" xml:lang="kn-IN"> </p>
<p class="Title-Page---Tavmewa-Mata" xml:lang="kn-IN">ತ್ವಮೇವ ಮಾತಾ ಚ ಪಿತಾ ತ್ವಮೇವ</p>
<p class="Title-Page---Tavmewa-Mata" xml:lang="kn-IN">ತ್ವಮೇವ ಬಂಧುಶ್ಚ ಸಖಾ ತ್ವಮೇವ ।</p>
<p class="Title-Page---Tavmewa-Mata" xml:lang="kn-IN">ತ್ವಮೇವ ವಿದ್ಯಾ ದ್ರವಿಣಂ ತ್ವಮೇವ</p>
<p class="Title-Page---Tavmewa-Mata" xml:lang="kn-IN">ತ್ವಮೇವ ಸರ್ವಂ ಮಮ ದೇವದೇವ ॥</p>
<p class="Title-Page---Tavmewa-Mata" xml:lang="kn-IN"> </p>
<p class="Title-Page---Tikkakar" xml:lang="kn-IN">ಶ್ರದ್ಧೇಯ ಶ್ರೀಜಯದಯಾಲಜೀ ಗೋಯಂದಕಾ</p>
<p class="Title-Page---Gita-Seva-Trust para-style-override-2">ಗೀತಾ ಸೇವಾ ಟ್ರಸ್ಟ್<span class="char-style-override-2"></span></p>


<p class="Page-Break">॥ ಶ್ರೀಹರಿಃ ॥</p>
<p class="Chapter-Heading" id="toc_marker-2">ನಮ್ರ ನಿವೇದನೆ</p>
<p class="Text">‘ಅಮೂಲ್ಯ ಸಮಯದ ಸದುಪಯೋಗ’ ಎಂಬ ಪುಸ್ತಕವನ್ನು ಸಹೃದಯ ಓದುಗರ ಕೈಯಲ್ಲಿಡಲು ನಮಗೆ ತುಂಬಾ ಹರ್ಷವಾಗುತ್ತಿದೆ. ಇದರಲ್ಲಿ ಭಗವತ್ಪ್ರಾಪ್ತ ಶ್ರೀಜಯದಯಾಳ ಗೋಯಂದಕಾರವರ ಹತ್ತು ಪ್ರವಚನಗಳ ಸಂಗ್ರಹವಿದೆ. ಆತ್ಮ-ಕಲ್ಯಾಣದ ಪಥದಲ್ಲಿ ನಡೆಯುವ ಸಾಧಕರಿಗೆ ಪ್ರಸ್ತುತ ಈ ಪುಸ್ತಕವು ಪರಮೋಪಯೋಗಿಯಾಗಿದೆ ಮತ್ತು ಪರಮಾನಶ್ಯಕವಾಗಿದೆ. ಈ ಪುಸ್ತಕವು ಸಾಧಕರಿಗಾಗಿ ಒಳ್ಳೆಯಮಾರ್ಗ ದರ್ಶಕವಾಗಬಹುದೆಂದು ನಮಗೆ ವಿಶ್ವಾಸವಿದೆ.</p>
<p class="Text para-style-override-3"><span class="char-style-override-3">‘ಅಮೂಲ್ಯ ಸಮಯದ ಸದುಪಯೋಗ’ </span>ಎಂಬ ಶೀರ್ಷಿಕೆಯ ಪ್ರವಚನದಲ್ಲಿ ಯಾವ ಪ್ರಕಾರ ಭಗವತ್ಪ್ರಾಪ್ತಿಯ ಉದ್ದೇಶದಿಂದ ಮಾಡಲಾಗುವ ಪ್ರಯತ್ನಗಳಲ್ಲಿ ಸಮಯ ತೊಡಗಿಸುವುದೇ ಸಮಯದ ಸದುಪಯೋಗವಾಗಿದೆ ಎಂಬುದನ್ನು ಸಾಧಕರು ಪಡೆಯಬಲ್ಲರು. ಇದರಲ್ಲೇ ಮಾನವ ಜೀವನದ ಸಾರ್ಥಕತೆ ಇದೆ. <span class="char-style-override-3">‘ಭಗವದ್ಭಕ್ತ ಮಹಾತ್ಮರ ಸ್ವರೂಪ ಹಾಗೂ ಪ್ರಭಾವ’</span> ಎಂಬ ಶೀರ್ಷಿಕೆಯಲ್ಲಿ ಸಂತರ ಸ್ವರೂಪ, ಲಕ್ಷಣಗಳು ಮತ್ತು ಅನುಭವಗಳ ವಿಶದ ವಿವೇಚನೆ ಇದೆ. ಭಗವಂತನ ಅಕಾರಣ ಕರುಣೆ, ಭಗವಂತನ ಧ್ಯಾನ ಹೇಗೆ ಮಾಡಬಹುದು, ನೀತಿ, ಜ್ಞಾನ, ಭಕ್ತಿ, ವೈರಾಗ್ಯ, ಆತ್ಮೋತ್ಥಾನ ಇತ್ಯಾದಿ ವಿಷಯಗಳು ಎಲ್ಲರಿಗಾಗಿ ಪ್ರೇರಕ ಮತ್ತು ಲಾಭದಾಯಕವಾಗಿ ಈ ಪುಸ್ತಕದಲ್ಲಿ ಪರಿಣಾಮಕಾರಿಯಾಗಿ ವಿವೇಚಿಸಲಾಗಿದೆ.<span></span></p>


<p class="Page-Break"> </p>
<p class="Chapter-Heading" id="toc_marker-3">1. ಅಮೂಲ್ಯ ಸಮಯದ ಸದುಪಯೋಗ</p>
<p class="Text">ಪ್ರತಿಕ್ಷಣವೂ ಸಮಯ ಕಳೆದು ಹೋಗುತ್ತಾ ಇದೆ. ಕಳೆದುಹೋದ ಸಮಯವು ಪುನಃ ಮರಳಿ ಬರಲಾರದು. ಕಳೆದುಹೋದ ನಮ್ಮ ಆಯುಸ್ಸು ಲಕ್ಷ ರೂಪಾಯಿ ಖರ್ಚು ಮಾಡಿದರೂ ಹಿಂದಕ್ಕೆ ಬರಲಾರದು. ಸಮಯದಿಂದ ಶೋಕಿ, ವಿಶ್ರಾಂತಿ, ಭೋಗ ಹಾಗೂ ಭಗವಂತನೂ ಕೂಡ ಸಿಗುತ್ತಾನೆ, ಆದರೆ ಸಮಯವು ಯಾರಿಗೂ ಸಿಗಲಾರದು. ಮನುಷ್ಯ ಜನ್ಮವು ಬಾರಿ-ಬಾರಿಗೆ ದೊರಕದು, ಮನುಷ್ಯ ಜೀವನದ ಸಮಯ ಅಮೂಲ್ಯವಾದುದು, ಅದರ ಉಪಯೋಗವನ್ನು ಸರಿಯಾಗಿ ಮಾಡಿದಾಗ ಭಗವಂತನ ಪ್ರಾಪ್ತಿ ಆಗಬಲ್ಲುದು. ಇಂತಹ ಸಮಯವನ್ನು ಬೇರೆ ಯಾವುದಾದರೂ ಕಾರ್ಯದಲ್ಲಿ ತೊಡಗಿಸಿದರೆ ಭಗವಂತನ ಪ್ರಾಪ್ತಿ ಪೂರ್ತಿಯಾಗಲಾರದು. ಅದಕ್ಕಾಗಿ ಭಗವಂತನ ಪ್ರಾಪ್ತಿಗಾಗಿಯೇ ತನ್ನ ಸಮಯವನ್ನು ನಿಯೋಜಿಸಬೇಕು. ಭಗವಂತನ ಪ್ರಾಪ್ತಿಯ ಸಾಧನೆಯಲ್ಲದೆ ತನ್ನ ವಾಣಿಯನ್ನು ವ್ಯರ್ಥವಾದ ಹರಟೆಯಲ್ಲಿ ಕಳೆಯವುದಾಗಲೀ, ಕಿವಿಯಿಂದ ಬೇರೆ ಮಾತುಗಳನ್ನು ಕೇಳುವುದಾಗಲೀ, ಕಣ್ಣುಗಳಿಂದ ಬೇರೆ ಯಾರನ್ನಾದರೂ ನೋಡುವುದಾಗಲಿ ಮಾಡಬಾರದು ಮತ್ತು ಹೃದಯದಲ್ಲಿ ಸ್ಥಾನವೂ ಕೊಡಬಾರದು. ಇವು ನಮ್ಮ ಹೆಬ್ಬಾಗಿಲುಗಳು, ಇವುಗಳನ್ನು ಭಗವಂತನಿಗಾಗಿ ತೆರೆದಿಡಬೇಕು ಹಾಗೂ ಬೇರೆ ಕಾರ್ಯಗಳಿಗಾಗಿ ಇವುಗಳನ್ನು ಮುಚ್ಚಿಡಬೇಕು. ಭಗವಂತನು ಕೊಟ್ಟಿರುವ-ಪತ್ನೀ ಪುತ್ರ, ಐಶ್ವರ್ಯ, ಧನ, ಶರೀರ, ಮನ-ಬುದ್ಧಿಗಳು ತನ್ನ ಜೀವನ ಮತ್ತು ಪ್ರಾಣಗಳು ಇತ್ಯಾದಿ ಎಲ್ಲ ವಸ್ತುಗಳನ್ನು ಭಗವಂತನ ಪ್ರಾಪ್ತಿಯ ಕೆಲಸದಲ್ಲಿ ತೊಡಗಿಸಿದರೆ ನಮ್ಮ ಜೀವನ ಸಫಲವಾಗುವುದು. ನಾವು ಕೊಟ್ಟಿರುವ ವಸ್ತುವಿಗಿಂದ ಹೆಚ್ಚಿನದನ್ನು ಭಗವಂತನು ಆಶಿಸುವುದಿಲ್ಲ ಮತ್ತು ಕೇಳುವುದೂ ಇಲ್ಲ; ಒಂದೊಮ್ಮೆ ಕೇಳಿದರೂ ನಾವು ಎಲ್ಲಿಂದ ತರಬಲ್ಲೆವು? ಭಗವಂತನು ಹೇಳುತ್ತಾನೆ-ನಿನ್ನ ಅಧಿಕಾರದಲ್ಲಿರುವುದೆಲ್ಲವನ್ನು ನನಗೆ ಅರ್ಪಿಸಿಬಿಡು; ಸಾಕು, ಉದ್ಧಾರವಾಗಿ ಹೋಗುವೆ. ಎಲ್ಲವೂ ಭಗವಂತನಿಗೆ ಅರ್ಪಿಸಿ ಬಿಡುವುದೇ ಸ್ವೀಕೃತವಾಗಿದೆ. ಆದರೆ ಇದರಲ್ಲಿ ಕೊರತೆ ಉಳಿದುಹೋದರೂ ಅದರ ಪೂರ್ಣತೆಯನ್ನು ಗೈದು ಭಗವಂತನು ಸಹಾಯ ಮಾಡುತ್ತಾನೆಂಬ ವಿಶ್ವಾಸ ನಮಗಿದೆ. ಅವನ ಕಾರ್ಯವನ್ನು ಸಿದ್ಧಿಗೊಳಿಸಿಬಿಡುತ್ತಾನೆ, ಇಲ್ಲವಾದರೆ ಮತ್ತೆ ಅಪಾತ್ರ-ಕುಪಾತ್ರರಿಗೆ ಭಗವಂತನ ಪ್ರಾಪ್ತಿ ಹೇಗಾದೀತು? ಇದನ್ನು ಒಂದು ಕಥೆಯ ಮಾಧ್ಯಮದಿಂದ ತಿಳಿಯಿರಿ.</p>
<p class="Text">ಓರ್ವ ಸಜ್ಜನನು ಯಾರೋ ಶ್ರೀಮಂತ ಸಾಹುಕಾರರಿಂದ ಹತ್ತುಸಾವಿರ ರೂಪಾಯಿ ಸಾಲವಾಗಿ ತಂದು ವ್ಯಾಪಾರ ಮಾಡಿದನು. ಅದರಲ್ಲಿ ನಷ್ಟ ಉಂಟಾಯಿತು. ಐದು ಸಾವಿರ ರೂಪಾಯಿಗಳಾದರೋ ಆ ನಷ್ಟದಲ್ಲಿ ಮುಳುಗಿಹೋದುವು. ಐದುಸಾವಿರ ಮಾತ್ರ ಉಳಿಯಿತು. ಐದುಸಾವಿರ ರೂಪಾಯಿಗಳು ಮುಗಿದುಹೋಗಿದೆ ಹಾಗೂ ಐದುಸಾವಿರ ರೂಪಾಯಿಗಳು ಉಳಿದಿವೆ ಎಂದು ಸಾಹುಕಾರರಿಗೆ ತಿಳಿದಾಗ ಅವರು ತಮ್ಮ ವಿಶ್ವಾಸೀ ಮನುಷ್ಯನ ಮೂಲಕ ಹೇಳಿ ಕಳಿಸಿದರು-ನೀನು ಯಾವುದೇ ಚಿಂತೆ ಮಾಡಬಾರದು, ನಿನ್ನ ಬಳಿಯಲ್ಲಿ ಉಳಿದ ರೂಪಾಯಿಗಳನ್ನು ತಂದು ಕೊಡು ಸಾಕು. ನಿನ್ನ ಲೆಕ್ಕವನ್ನು ಚುಕ್ತಾಮಾಡಿ ನಿನ್ನನ್ನು ಋಣಮುಕ್ತನನ್ನಾಗಿಸಿಬಿಡುವೆನು. ಆಗ ಅವನು ಪ್ರಾಮಾಣಿಕನಾಗಿ ಏನೆಲ್ಲ ಇತ್ತೊ ಅದೆಲ್ಲವನ್ನೂ ಸಾಹುಕಾರರಿಗೆ ಒಪ್ಪಿಸಿಬಿಟ್ಟನು. ಎಷ್ಟು ಹಣವಿತ್ತೋ ಎಲ್ಲವೂ ಒಪ್ಪಿಸಿ, ಮನೆಯ ಪಾತ್ರೆ-ಬಟ್ಟೆ ಮೊದಲಾದವುಗಳು ಮತ್ತು ಅಂಗಡಿಯಲ್ಲಿ ಅಳಿದುಳಿದ ಸಾಮಾನೆಲ್ಲ ತಂದು ಸಾಹುಕಾರರಿಗೆ ಒಪ್ಪಿಸಿದನು. ಐದುಸಾವಿರ ರೂಪಾಯಿಗಳು ಪೂರ್ತಿಯಾಯಿತು, ಐದು ಸಾವಿರ ರೂಪಾಯಿಗಳು ಬಾಕಿ ಉಳಿದುವು. ಸಾಹುಕಾರರು ಹೇಳಿದರು-ನಾನು ನಿನಗೆ ಹತ್ತುಸಾವಿರದ ರಸೀದಿ (ಋಣಮುಕ್ತಿ) ಬರೆದುಕೊಡುತ್ತೇನೆ, ಅರ್ಥಾತ್ ನಿನ್ನ ಖಾತೆಯನ್ನು ಚುಕ್ತಾಮಾಡಿಬಿಡುತ್ತೇನೆ. ಇದನ್ನು ಕೇಳಿ ಅವನು ಅಳುತ್ತಾ ಹೇಳಿದನು-ಐದು ಸಾವಿರ ರೂಪಾಯಿಗಳನ್ನು ವಜಾ ಮಾಡಲು ನಾನು ಬಯಸುವುದಿಲ್ಲ ಐದು ಸಾವಿರಕ್ಕೆ ರಸೀದಿ ಕೊಡಿರಿ ಮತ್ತು ಉಳಿದಿರುವ ಐದು ಸಾವಿರವನ್ನು ನನ್ನಿಂದ ಕೆಲಸ ಮಾಡಿಸಿಕೊಂಡು ವಜಾಮಾಡಿಕೊಳ್ಳಿ. ನನ್ನ ಪತ್ನೀ, ಪುತ್ರ ಹಾಗೂ ನಾನು ಎಲ್ಲಾದರೂ ನೌಕರಿ ಮಾಡುವೆವು. ನಮ್ಮೆಲ್ಲರ ಊಟ-ತಿಂಡಿ ಬಿಟ್ಟು ಏನು ಉಳಿಯುತ್ತದೋ-ಅದನ್ನು ನಿಮ್ಮಲ್ಲಿ ಜಮಾಮಾಡುವೆವು, ಇಟ್ಟುಕೊಂಡು ಏನು ಮಾಡುವುದು? ಆಗ ಸಾಹುಕಾರರು ಐದು ಸಾವಿರ ರೂಪಾಯಿಗಳನ್ನು ಅವನ ಸಾಲಕ್ಕಾಗಿ ಜಮಾಮಾಡಿಕೊಂಡು ಉಳಿದ ಐದು ಸಾವಿರ ರೂಪಾಯಿ ಅವನ ಹೆಸರಲ್ಲಿ ನೊಂದಣಿಮಾಡಿಕೊಂಡರು. ಋಣಿಯು ಹೇಳಿದನು-ಈ ಐದು ಸಾವಿರ ರೂಪಾಯಿಗಳನ್ನು ನೀವು ರಿಜಿಸ್ತ್ರಿ ಮಾಡಿಕೊಳ್ಳಿ. ಅದರಿಂದ ನನ್ನ ಬಳಿ ರೂಪಾಯಗಳಿರುವಾಗ ನಾನು ಇಲ್ಲವೆಂದು ಹೇಳಲಾಗುವುದಿಲ್ಲ. ಇಂದು ನನ್ನ ಮನಸ್ಸು ಸರಿಯಾಗಿದೆ, ನಾಳೆ ಎಲ್ಲಾದರೂ ಕೆಟ್ಟುಹೋದೀತು. ಸಾಹುಕಾರು ಹೇಳಿದರು-ಯಾರ ನಿಯತ್ತು ಸರಿಯಾಗಿದೆಯೋ ಅವರು ಯಾವುದನ್ನೂ ಚಿಂತಿಸಬೇಕಾಗಿಲ್ಲ. ನೀನು ಒಂದು ಕೆಲಸಮಾಡು, ನಾನು ಒಂದು ಅಂಡಿಯನ್ನು ನಿನಗಾಗಿ ತೆರೆದುಕೊಡುತ್ತೇನೆ. ಅವನೆಂದ-ಅಂಗಡಿಯಾದರೋ ನೀವು ತೆರೆದುಕೊಡುವಿರಿ, ಆದರೆ ಅದರಲ್ಲಿಯೂ ನಷ್ಟಾದರೆ ನಾನು ಎಲ್ಲಿಂದ ತರಲಿ? ಐದು ಸಾವಿರ ರೂಪಾಯಿಗಳ ಸಾಲವಾದರೋ ನನ್ನ ತಲೆಯ ಮೇಲೆ ಮೊದಲಿನಿಂದಲೇ ಇದೆ, ನಷ್ಟವಾಗುವುದರಿಂದ ಸಾಲವು ಇನ್ನೂ ಹೆಚ್ಚುವುದು. ಸಾಹುಕಾರು ಹೇಳಿದರು-ಅಂಗಡಿಯಲ್ಲಿ ನಷ್ಟದ ಭಾಗ ನಿನಗಿರಲಾರದು, ಲಾಭದಲ್ಲಿ ನಾಲ್ಕನೇ ಒಂದು ಭಾಗ ನಿನ್ನದಾಗಿರುವುದು. ಹೀಗೆ ನಾವು ವ್ಯವಸ್ಥೆಮಾಡುವಾ. ಲಾಭ-ನಷ್ಟ ಎರಡರಲ್ಲಿ ಪಾಲು ಇದ್ದರೆ ಅರ್ಧ ನಿನ್ನದು ಅರ್ಧ ನನ್ನದು. ಆದರೆ ನಿನಗೆ ಕೇವಲ ಲಾಭದಲ್ಲೇ ಪಾಲು ಇರುವುದಾದರೆ ನಾಲ್ಕನೇ ಒಂದು ನಿನ್ನದು, ನಾಲ್ಕನೇ ಮೂರು ನನ್ನದು. ಅವನೆಂದ-ನಿಮ್ಮಿಚ್ಛೆ. ಸಾಹುಕಾರರು ಅಂಗಡಿಯನ್ನು ಹಾಕಿಕೊಟ್ಟರು ಮತ್ತು ಓರ್ವ ವ್ಯಕ್ತಿಯನ್ನೂ ಕೊಟ್ಟರು. ದಿನಗಳು ಕಳೆಯುತ್ತಿದ್ದುವು. ಅವನು ಅವನ ಹೆಂಡತಿ, ಮಗ ಎಲ್ಲರೂ ಒಂದೇ ಊಟ ಮಾಡುತ್ತಿದ್ದರು, ಅದರಿಂದ ಅವರ ಖರ್ಚು ಕಡಿಮೆ ಇತ್ತು. ಅಂಗಡಿಯಲ್ಲಿ ಏನು ಉಳಿಯುತ್ತಿತ್ತೋ ಅದನ್ನು ಸಾಹುಕಾರರಲ್ಲಿ ಜಮಾ ಮಾಡುತ್ತಿದ್ದನು. ಈರೀತಿ ಸಾಹುಕಾರರ ಸಾಲದ ಎಲ್ಲ ಮೊಬಲಗು ಚುಕ್ತಾ ಆಯಿತು.</p>
<p class="Text">ಇನ್ನೊಬ್ಬ ಅಪ್ರಾಮಾಣಿಕ ಮನುಷ್ಯನಿದ್ದ. ಅವನೂ ಸಾಹುಕಾರರಿಂದ ಹತ್ತುಸಾವಿರ ರೂಪಾಯಿ ಪಡೆದಿದ್ದನು, ಅವನ ನಿಯತ್ತು ಸರಿಯಿರಲಿಲ್ಲ. ಅವನಿಗೂ ಐದು ಸಾವಿರದ ನಷ್ಟ ಉಂಟಾಯಿತು. ಆದರೆ ಅವನೆಂದ-ನನಗಾದರೋ ಎಂತಹ ನಷ್ಟವಾಯಿತೆಂದರೆ ನಿಮ್ಮ ಹತ್ತುಸಾವಿರ ರೂಪಾಯಿ ಮುಗಿದುಹೋದುವು. ನೀವು ಇನ್ನೂ ಹತ್ತುಸಾವಿರ ರೂಪಾಯಿ ತೊಡಗಿಸಿದರೆ ಮೊದಲಿನ ಹತ್ತು ಸಾವಿರ ರೂಪಾಯಿ ನಿಮಗೆ ಸಿಗಬಹುದೇನೋ. ಸಾಹುಕಾರರು ಹೇಳಿದರು-ನಾವು ನಿನ್ನ ಮೇಲೆ ವಿಶ್ವಾಸವಿಡುವುದಿಲ್ಲ. ಅವನೆಂದ-ಇಂತಹ ಮನುಷ್ಯನಿಗೆ ನೀವು ಐವತ್ತು ಸಾವಿರ ರೂಪಾಯಿ ಹಾಕಿ ಅಂಗಡಿ ಮಾಡಿಕೊಟ್ಟಿರಿ. ಸಾಹುಕಾರರೆಂದರು-ಅಯ್ಯಾ! ಅವನ ನಿಯತ್ತು ಚೆನ್ನಾಗಿತ್ತು. ಇವನೆಂದ-ನನ್ನ ನಿಯತ್ತು ಅವನಿಗಿಂತ ಹೆಚ್ಚಾಗಿದೆ. ಸಾಹುಕಾರರೆಂದರು-ಹೆಚ್ಚಾಗಿದೆ ಆದರೆ ಸುಳ್ಳಾಗಿದೆ. ಅವನಾದರೋ ತನ್ನ ಮನೆಯಲ್ಲಿದ್ದುದನ್ನೆಲ್ಲಾ ತಂದು ಇಟ್ಟಿದ್ದನು. ಅವನೆಂದ-ನಾನು ಎಲ್ಲಿಂದ ತಂದಿಡಲೀ, ನನ್ನದಾದರೋ ಎಲ್ಲವೂ ಮುಗಿದುಹೋಗಿದೆ. ಈಗ ನನಗೆ ಇನ್ನೂ ಸ್ವಲ್ಪ ಕೊಡಿರಿ. ಆಗ ಸಾಹುಕಾರರೆಂದರು-ನಿನಗೆ ಏನೂ ಸಿಲಾರದು. ಅವನಿಗೆ ಒಂದು ಪೈಸೆಯೂ ಕೊಡಲಿಲ್ಲ. ಇದಾದರೋ ದೃಷ್ಟಾಂತವಾಗಿದೆ. ಈ ದೃಷ್ಟಾಂತದಿಂದ ಈ ಪ್ರಕಾರ ತಿಳಿದುಕೊಳ್ಳಬೇಕು. ನಾವೆಲ್ಲ ಜನರು ಲಾ‘ಕ್ಕಾಗಿ ಬಂದಿದ್ದೆವು. ನಾವುಗಳು ಯಾವ ಸಾಲವನ್ನು ತೆಗೆದುಕೊಂಡೆವೋ ಅದೆಲ್ಲ ಮುಗಿಸಿ ಈಗ ಪುನಃ ಸೇಠಜಿಬಳಿಗೆ ಹೋಗುವೆವು-ನೀವು ಏನೆಲ್ಲ ಸಾಲ ಕೊಟ್ಟಿದ್ದೀರೋ ಅದೆಲ್ಲ ಮುಗಿದುಹೋಯಿತು, ಈ ಬಾರಿ ಪುನಃ ಕೊಟ್ಟರೆ ಹಿಂದಿನ ಸಾಲ ಮತ್ತು ಈಗಿನ ಸಾಲವನ್ನು ತೀರಿಸಿಬಿಡುವೆವು, ಸೇಠಜೀಯವರು ಒಂದು ಪೈಸೆಯೂ ಕೊಡಲಾರೆ ಎಂದು ತಿರಸ್ಕರಿಸಿದರು. ಈ ಜಗತ್ತಿನಲ್ಲಿ ಬೇರೆಯವರ ಹಣದ ಮೇಲೆ ಸೊಂಟಕಟ್ಟಿಕೊಂಡು ಮಜಾಮಾಡಿ ಖರ್ಚು ಮಾಡುವವನು ಅಪ್ರಾಮಾಣಿಕ ಮನುಷ್ಯನಾಗಿದ್ದಾನೆ. ಅವನಿಗೆ ಪುನಃ ಈ ಜಗತ್ತಿನಲ್ಲಿ ಮನುಷ್ಯ ಶರೀರವು ಸಿಗುವ ಸಂಭವವಿಲ್ಲ. ಮನುಷ್ಯನ ಶರೀರ, ಜೀವನವೇನಿದೆಯೋ ಅದು ನಿಜವಾದ ಧನವಾಗಿದೆ. ಈ ಮನುಷ್ಯ ಶರೀರವನ್ನು ಪಡೆದುಕೊಂಡು ಜೀವನ-ಧನವನ್ನು ಅಂದರೆ ಸಮಯವನ್ನು ಹಾಳುಮಾಡಿಕೊಳ್ಳುವನು. ಹಾಳುಮಾಡಿಕೊಂಡು ಮತ್ತೆ ಯಮ ಧರ್ಮರಾಜನ ಮುಂದೆ ನಿಂತುಕೊಂಡು ಹೇಳುತ್ತಾನೆ-‘ನನಗೆ ಪುನಃ ಮನುಷ್ಯ ಶರೀರ ಕೊಡು’ ಎಂದು. ಆಗ ಯಮರಾಜನು-‘ಅಯ್ಯಾ ಮೂರ್ಖ! ನಿನಗೆ ಕೊಟ್ಟಿದ್ದನ್ನು ನೀನು ಮಣ್ಣುಗೂಡಿಸಿದೆ, ನಿನಗೆ ನಾಚಿಕೆಯಾಗುವುದಿಲ್ಲವೇ? ನೀನು ಪುನಃ ಬೇಡಲು ಬಂದಿರುವೆಯಲ್ಲ! ಈಗ ಮನುಷ್ಯಶರೀರ ನಿನಗೆ ಸಿಗಲಾರದು, ನಿನಗಾದರೋ ಘೋರ ನರಕ ಅನುಭವಿಸ ಬೇಕಾಗುವುದು’ ಎಂದು ಹೇಳುತ್ತಾನೆ. ಯಾವ ಮನುಷ್ಯನು ಪ್ರಪಂಚದಲ್ಲಿ ಬಂದು ತಿನ್ನು, ಕುಡಿ, ಮಜಾಮಾಡು<span class="char-style-override-3"> (ಋಣಂ ಕೃತ್ವಾ ಘೃತಂ ಪಿಬೇತ್)</span> ಎಂಬ ಚಾರ್ವಾಕನ ಈ ಸಿದ್ಧಾಂತವನ್ನು ಸ್ವೀಕರಿಸುತ್ತಾನೋ, ಅವನಿಗೆ ಇಲ್ಲಿ ಮತ್ತು ಅಲ್ಲಿಯೂ ದುರ್ದೆಶೆಯಾಗುತ್ತದೆ. ಜಗತ್ತಿನಲ್ಲಿ ತನ್ನ ಲಾಭಕ್ಕಿಂತ ಹೆಚ್ಚು ಖರ್ಚು ಮಾಡುವವನಲ್ಲಿ ಅಪ್ರಾಮಾಣಿಕನ ಲಕ್ಷಣಗಳಿವೆ. ಬೇಕಾದರೆ ಉಪವಾಸದಿಂದ ಸತ್ತುಹೋದರೂ ಸಾಹುಕಾರನ ಮೊಬಲಗನ್ನು ಖರ್ಚು ಮಾಡದಿರುವವನ ನಿಯತ್ತು ಉತ್ತಮವಾಗಿದೆ. ನಮಗೆ ದಿನಕ್ಕೆ ಐದು ರೂಪಾಯಿ ಸಂಪಾದನೆ ಇರುವುದಾದರೆ ಅದಕ್ಕಿಂತ ಹೆಚ್ಚು ಖರ್ಚು ಮಾಡುವುದಲ್ಲ ಎಂಬ ಧೋರಣೆ ಮನಸ್ಸಿನಲ್ಲಿ ಇಟ್ಟುಕೊಳ್ಳಬೇಕು. ಅವನು ಐದೇ ರೂಪಾಯಿಗಳ ವಸ್ತುಗಳನ್ನು ಖರೀದಿಸಿ ತನ್ನ ಕುಟುಂಬವನ್ನು ಸಾಕಬೇಕು. ಅದರಿಂದ ಕೆಲಸವಾಗದು ಎಂದು ಹೇಳಿದರೆ-ನಡೆಯದಿದ್ದರೆ ಏನಾಯಿತು, ಮರಣವಾಗಬಹುದು. ಆದರೆ ಆ ಮೃತ್ಯುವು ಕೂಡ ಮುಕ್ತಿಯನ್ನು ಕೊಡುವಂತಹುದಾಗಿದೆ. ಆದರೆ ಭಗವಂತನು ಸಾಯಲು ಬಿಡಲಾರನು ಎಂಬ ವಿಶ್ವಾಸವಿಟ್ಟುಕೊಳ್ಳಬೇಕು. ಇದರ ಕುರಿತು ಒಂದು ಇತಿಹಾಸ ನೆನಪಾಯಿತು.</p>
<p class="Text">ಚಿತ್ರಕೂಟದಲ್ಲಿ ಓರ್ವ ಸಂತರಿದ್ದರು. ಅವರ ಹೆಸರು ಶ್ರೀರಾಮ ನಾರಾಯಣಜೀ ಬ್ರಹ್ಮಚಾರೀ ಎಂದಿತ್ತು. ಅವರು ಭಜನೆ-ಧ್ಯಾನ ಮಾಡುತ್ತಿದ್ದರು ಮತ್ತು ಜೀವನ ನಿರ್ವಾಹಕ್ಕಾಗಿ ಅವರ ಬಳಿ ಸ್ವಲ್ಪ ಹೊಲ, ಎರಡು ಎತ್ತು ಮತ್ತು ಒಂದು ಹಸು ಇತ್ತು. ಹಸು ಮತ್ತು ಎತ್ತುಗಳನ್ನು ಹೊಲದಲ್ಲಿ ಮೇಯಿಸಿ, ಹೊಲವನ್ನು ಬಿತ್ತಿ ಅದರಿಂದ ಸಿಗುವ ಅನ್ನದಿಂದ ತನ್ನ ಜೀವನ ನಿರ್ವಾಹ ಮಾಡಿಕೊಂಡು, ಹುಲ್ಲನ್ನು ಎತ್ತುಗಳಿಗೆ, ಹಸುವಿಗೆ ಹಾಕುತ್ತಿದ್ದರು. ಉಪ್ಪು, ಬಟ್ಟೆ ಅಥವಾ ಆವಶ್ಯಕ ಸಾಮಗ್ರಿಗಳನ್ನು ಧಾನ್ಯವನ್ನು ಕೊಟ್ಟು ಬದಲಿಗೆ ಪಡೆಯುತ್ತಿದ್ದರು, ಆಹಾರ ವಸ್ತುಗಳನ್ನು ಮಾರುತ್ತಿರಲಿಲ್ಲ. ಯಾರಾದರೂ ಅವರನ್ನು ಸಂತ-ಮಹಾತ್ಮಾ ಎಂದು ತಿಳಿದು ಅವರಿಗೆ ಹಣ್ಣುಗಳನ್ನು ಕಾಣಿಕೆಯಾಗಿ ಕೊಟ್ಟರೂ ಅದನ್ನು ಪಡೆಯುತ್ತಿರಲಿಲ್ಲ. ತನ್ನ ಊಟಕ್ಕಾಗಿ ಧಾನ್ಯವನ್ನು ಬೆಳೆಸಿಕೊಳ್ಳುತ್ತಿದ್ದರು. ಅದರಿಂದ ತನ್ನ ಜೀವನ ಸಾಗಿಸುತ್ತಿದ್ದರು, ಬೇರೆಯವರ ವಸ್ತುವನ್ನು ಯಾವುದೇ ಪರಿಸ್ಥಿತಿಯಲ್ಲಿ ತೆಗೆದುಕೊಳ್ಳುತ್ತಿರಲಿಲ್ಲ. ಇದು ಅವರ ನಿಯಮವಾಗಿತ್ತು. ಯಾರೋ ಅವರನ್ನು ಕೇಳಿದರು-ಸ್ವಾಮಿ! ನೀವು ಬೇರೆಯವರಿಂದ ತೆಗೆದುಕೊಳ್ಳುವುದಿಲ್ಲ, ಆದರೆ ಎಂದಾದರೂ ಮಳೆಯೇ ಆಗದಿದ್ದರೆ? ಅವರೆಂದರು-ಹೀಗೆ ಹೇಗಾಗಬಲ್ಲುದು? ಯಾರು ಹುಟ್ಟಿಸಿದ್ದಾನೋ ಅವನಿಗೆ ಸಾಕುವ ಹೊಣೆ ಇದೆ. ಅವನು ಮಳೆಯನ್ನು ಸುರಿಸುವನು. ನನ್ನ ಬಳಿಯಲ್ಲಿ ಯಾವುದೇ ಸಂಗ್ರಹವಿಲ್ಲ, ಬಂಡವಾಳವಿಲ್ಲ. ಬೇರೆಯವರ ವಸ್ತುವನ್ನು ನಾವು ತೆಗೆದುಕೊಳ್ಳುವುದಿಲ್ಲವಾದರೆ ನಮ್ಮ ನಿರ್ವಾಹವನ್ನು ಅವನೇ ಮಾಡಬೇಕಾಗುವುದು. ಅವರ ಹೊಲದಲ್ಲಿ ಮಳೆ ಆಗುತ್ತಿತ್ತು ಮತ್ತು ಅವರು ಅದರಿಂದ ತನ್ನ ನಿರ್ವಾಹವನ್ನು ಮಾಡಿಕೊಳ್ಳುತ್ತಿದ್ದರು. ಯಾವ ಮನುಷ್ಯನು ಸರ್ವಥಾ ಭಗವಂತನ ಮೇಲೆಯೇ ಅವಲಂಬಿತನಾಗಿರುತ್ತಾನೋ, ಅವನ ಚಿಂತೆ ಭಗವಂತನಿಗೆ ಇರುತ್ತದೆ, ಎಲ್ಲ ವ್ಯವಸ್ಥೆಯನ್ನು ಅವನೇ ಮಾಡುತ್ತಾನೆ. ಅವರಾದರೋ ತ್ಯಾಗೀ, ವಿರಕ್ತರಾಗಿದ್ದರು, ಅನೇಕರು ಅವರ ದರ್ಶನ ಮಾಡಿದ್ದಾರೆ, ನಾವೂ ಕೂಡ ಅವರ ದರ್ಶನ ಮಾಡಿದ್ದೇವೆ. ಯಾವುದೇ ವಸ್ತುವನ್ನು ಯಾರಿಂದಲೂ ಯಾವುದೇ ಪರಿಸ್ಥಿತಿಯಲ್ಲಿ ತೆಗೆದುಕೊಳ್ಳುತ್ತಿರಲಿಲ್ಲ, ಇದು ಅವರ ದೃಢವಾದ ನಿಯಮವಾಗಿತ್ತು. ಯಾರಾದರು ಅವರ ಬಾಗಿಲಿಗೆ ಹೋದರೆ ಅವರನ್ನು ಕಂಡು ಹೇಳುತ್ತಿದ್ದರು- ‘ನೀವೂ ಊಟಮಾಡಿಕೊಳ್ಳಿ’ ಬಂದವರು ಹೇಳುತ್ತಿದ್ದರು-ಸ್ವಾಮೀ! ಇಲ್ಲ, ನಿಮಗೆ ಸಂಕೋಚವಾಗಬಹುದು. ಏಕೆಂದರೆ ಭೋಜನವು ಸಾಕಷ್ಟೇ ಇದೆ ಎಂದು ಅವರು ಹೇಳುತ್ತಿದ್ದರು-ಇಲ್ಲ-ಇಲ್ಲ, ನಾವು ಅದರಿಂದಲೇ ನಮ್ಮ ಕೆಲಸ ಸಾಗಿಸಿಕೊಳ್ಳುವೆವು. ಹಸುವಿನಿಂದ ದೊರಕುವ ಹಾಲನ್ನು ಅವರು ಮತ್ತು ಅವರ ಸೇವಕನು ಕುಡಿಯುತ್ತಿದ್ದರು ಮತ್ತು ಹೊರಗಿನವರು ಯಾರಾದರು ಬಂದರೆ ಅವರಿಗೂ ಕೊಟ್ಟು ‘ನೀವೂ ಕುಡಿಯಿರಿ’ ಎಂದು ಹೇಳುತ್ತಿದ್ದರು. ಅದರಿಂದಲೇ ತುಪ್ಪವನ್ನು ಮಾಡಿಕೊಳ್ಳುತ್ತಿದ್ದರು. ಹಸು ಹಾಲು ಕೊಡದಿರುವಾಗ ತುಪ್ಪವನ್ನು ಕೊಂಡುಕೊಳ್ಳುತ್ತಿದ್ದರು. ಒಂದು ಹಸು, ಎರಡು ಎತ್ತು, ಓರ್ವ ಸೇವಕ ಮತ್ತು ತಾನು ಹೀಗೆ ಅವರೆಲ್ಲರ ಜೀವನ ಆ ಹೊಲದಿಂದ ನಡೆಯುತ್ತಿತ್ತು, ಆದರೆ ಯಾರಿಂದಲೂ ಏನನ್ನೂ ಪಡೆಯುತ್ತಿರಲಿಲ್ಲ. ಹಗಲು-ರಾತ್ರಿ ಭಜನೆ ಮಾಡುವುದು, ಕೇವಲ ಐದಾರು ಗಂಟೆ ಮಲಗುವುದು ಮತ್ತು ಉಳಿದ ಸಮಯದಲ್ಲೆ ಜಪ-ಧ್ಯಾನ ಮಾಡುವುದು ಇದು ಅವರ ಜೀವನ ಕ್ರಮವಾಗಿತ್ತು. ಯಾರಾದರೂ ಅಲ್ಲಿಗೆ ಹೋಗಿ ಏನಾದರೂ ಉಪದೇಶ ಕೇಳಿದರೆ, ಹೇಳಿಬಿಡುತ್ತಿದ್ದರು, ಇಲ್ಲದಿದ್ದರೆ ಮೌನವಾಗಿರುತ್ತಿದ್ದರು. ಯಾವ ಮನುಷ್ಯನು ಭಗವಂತನ ಮೇಲೆಯೇ ನಿರ್ಭರವಾಗಿರುತ್ತಾನೋ ಅವನ ಕುರಿತು ಭಗವಂತನೇ ಎಲ್ಲ ಪ್ರಕಾರದಿಂದ ವ್ಯವಸ್ಥೆ ಮಾಡುತ್ತಾನೆ.</p>
<p class="Text">ಮೊದಲಿಗೆ ಚರ್ಚಿಸಿದ ದೃಷ್ಟಾಂತದ ತಾತ್ಪರ್ಯ ಹೀಗಿದೆ-ನಾವೆಲ್ಲರೂ ಇಲ್ಲಿಗೆ ಬಂದಿರುವೆವು, ನಮ್ಮ ಸಾಹುಕಾರ ಯಮಧರ್ಮನಾಗಿದ್ದಾನೆ, ಅವನಿಂದ ನೂರು ವರ್ಷಗಳ ಆಯಸ್ಸನ್ನು ಪಡೆದು ಇಲ್ಲಿಗೆ ಬಂದಿರುವೆವು. ಅದರಲ್ಲಿ ಐವತ್ತು ವರ್ಷ ಆಯಸ್ಸು ಕಳೆದುಹೋಯಿತು, ಅರ್ಥಾತ್ ಹತ್ತು ಸಾವಿರ ರೂಪಾಯಿ, ನೂರು ವರ್ಷ ಆಯಸ್ಸು ಆಗಿದೆ. ಯಮಧರ್ಮನು ಯಾರೋ ಮಹಾತ್ಮರ ಮೂಲಕ ಹೇಳಿಕಳಿಸಿದನು-ಯಾವ ಧನ ಹೊರಟುಹೋಯಿತೋ ಅದು ಹೋಗಲಿ, ಉಳಿದಿರುವುದನ್ನು ನನಗೆ ಕೊಟ್ಟುಬಿಡು. ಆಗ ಅವನು ತನ್ನ ಬಳಿ ಇದ್ದ ಅರ್ಧವನ್ನು ಕೊಟ್ಟನು. ತನ್ನ ತನು, ಮನ ಮತ್ತು ಎಲ್ಲ ವಸ್ತುಗಳನ್ನೂ ಭಗವಂತನಿಗೆ ಅರ್ಪಿಸಿಬಿಟ್ಟನು. ಯಮಧರ್ಮ ಮತ್ತು ಭಗವಂತ ಇಬ್ಬರೂ ಇಲ್ಲಿ ಒಂದೇ ಆಗಿದ್ದಾರೆ, ತನ್ನ ಎಲ್ಲವನ್ನೂ ಭಗವಂತನಿಗೆ ಅರ್ಪಿಸಿಬಿಟ್ಟನು. ಭಗವಂತನು ಅರ್ಧವನ್ನು ಪಡೆದು ಇವನ ಖಾತೆ ಚುಕ್ತಾಮಾಡಿದನು. ಆಗ ಅವನು ಅಳತೊಡಗಿದ. ನಾನು ಈ ರೀತಿ ಬಯಸುವುದಿಲ್ಲ. (ಸಂಸಾರದಿಂದ ಉದ್ಧರಿಸಿಬಿಡುವುದೇ ಖಾತಾ ಚುಕ್ತಾಮಾಡುವುದಾಗಿದೆ) ಭಗವಂತನು ಋಣದಿಂದ ಮುಕ್ತಗೊಳಿಸಿದರೂ ಅವನು ಹೀಗೆ ಋಣಮುಕ್ತನಾಗಲು ಬಯಸುವುದಿಲ್ಲ. ನಮ್ಮಿಂದ ಪರಿಶ್ರಮ ಮಾಡಿಸಿಕೊಂಡು ಮುಕ್ತವಾಗಿಸಬೇಕು ಎಂದು ಹೇಳಿದನು. ಮತ್ತೆ ಯಜಮಾನನಿಗೆ ವಿಶ್ವಾಸವುಂಟಾಗಿ ದೊಡ್ಡ ಅಂಗಡಿಯನ್ನು ಹಾಕಿಕೊಟ್ಟನು. ಅರ್ಥಾತ್ ಭಗವದ್ ಭಾವಗಳನ್ನು ಪ್ರಪಂಚದಲ್ಲಿ ಪ್ರಚಾರ ಮಾಡುವುದರಲ್ಲಿ ಸಮ್ಮಿಲಿತನಾಗುವುದೇ ದೊಡ್ಡ ಮೊತ್ತ ತೊಡಗಿಸುವುದಾಗಿದೆ. ಬಳಿಕ ಅಯ್ಯಾ! ನಾಲ್ಕನೇ ಒಂದಂಶ ಪಾಲುಗಾರಿಕೆ ನಿನ್ನದಿರುತ್ತದೆ, ಪ್ರಪಂಚದಲ್ಲಿ ಭಕ್ತಿ, ಜ್ಞಾನ, ವೈರಾಗ್ಯದ ತುಂಬಾ ಪ್ರಚಾರ ಮಾಡು ಎಂದು ಹೇಳಿದಾಗ ಅವನು ಮಾಡತೊಡಗಿದನು. ಆ ಪ್ರಚಾರದಿಂದ ಅವನ ಉದ್ಧಾರವಾಯಿತು. ಅವನು ಹೇಳಿದನು-ಇದು ನಮಗಾಗಿ ನ್ಯಾಯಯುಕ್ತವಾಗಿದೆ. ಅವನು ಕಡಿಮೆ ಖರ್ಚಿನಲ್ಲಿ ತನ್ನ ನಿರ್ವಾಹಮಾಡಿಕೊಳ್ಳುತ್ತಿದ್ದ ಮತ್ತು ಏನು ಉಳಿಯುತ್ತಿತ್ತೋ ಅದನ್ನು ಭಗವಂತನ ಕೋಶದಲ್ಲಿ ಜಮಾ ಮಾಡುತ್ತಿದ್ದ. ಅವನಿಗೆ ಲಾಭದಲ್ಲಿ ಪಾಲು ಇತ್ತು, ನಷ್ಟದಲ್ಲಿ ಇರಲಿಲ್ಲ. ಯಾವ ಮನುಷ್ಯನು ಪರೋಪಕಾರದಲ್ಲಿ ತನ್ನ ಜೀವನವನ್ನು ನಿಷ್ಕಾಮ ಭಾವದಿಂದ ತೊಡಗಿಸುತ್ತಾನೋ ಅವನಿಗೆ ಕೇವಲ ಲಾಭವೇ ಆಗುತ್ತಿರುತ್ತದೆ, ನಷ್ಟವಾಗುವುದೇ ಇಲ್ಲ.</p>
<p class="Shlok">ನೇಹಾಭಿಕ್ರಮನಾಶೋಽಸ್ತಿ ಪ್ರತ್ಯವಾಯೋ ನ ವಿದ್ಯದೇ ।</p>
<p class="Shlok">ಸ್ವಲ್ಪಮಪಸ್ಯ ಧರ್ಮಸ್ಯ ತ್ರಾಯತೇ ಮಹತೋ ಭಯಾತ್ ॥ </p>
<p class="TXT-Right">(ಗೀತಾ 2/40)</p>
<p class="Text">ನಿಷ್ಕಾಮ ಕರ್ಮದ ಆರಂಭವಿದೆ, ಆದರೆ ಅದು ಎಂದಿಗೂ ವಿನಾಶವಾಗುವುದಿಲ್ಲ. ಅದರಲ್ಲಿ ತಟ್ಟುವುದಿಲ್ಲ, ಅದರಲ್ಲಿ ನಷ್ಟವಾಗುವುದಿಲ್ಲ. ಒಂದು ವೇಳೆ ಸ್ವಲ್ಪವಾದರೂ ನಿಷ್ಕಾಮತೆಯ ಪಾಲನೆಯಾದರೂ ಆ ನಿಷ್ಕಾಮ ಭಾವವು ಅವನನ್ನು ಮಹಾ ಭಯದಿಂದ ಪಾರಾಗಿಸಿಬಿಡುತ್ತದೆ. ಆಗ ಅವನ ಐದುಸಾವಿರ ರೂಪಾಯಿ ಬಂಡವಾಳವು ಬೇಗನೇ ಪೂರ್ತಿಯಾಯಿತು. ಐವತ್ತು ವರ್ಷಗಳಲ್ಲಿ ಆಗುವುದು ಒಂದೇ ವರ್ಷದಲ್ಲಿ ಆಗಿಹೋಯಿತು. ಯಾವುದು ಐವತ್ತು ವರ್ಷಗಳಲ್ಲಿ ಇಂದಿನವರೆಗೆ ಆಗಲಿಲ್ಲವೋ ಅದು ಆರು ತಿಂಗಳು ಸೊಂಟಕಟ್ಟಿ ಸಾಧನೆ ಮಾಡಿದರೆ ಪರಮಾತ್ಮನ ಪ್ರಾಪ್ತಿಯು ನಿಶ್ಚಿತವಾಗಿದೆ. ಯಾರಿಗೆ ಐವತ್ತು ವರ್ಷಗಳಾಗಿದ್ದು, ಇಷ್ಟರವರೆಗೆ ಪರಮಾತ್ಮನ ಪ್ರಾಪ್ತಿ ಆಗಲಿಲ್ಲವಾದರೆ ಅವರಿಗೆ ಆರು ತಿಂಗಳಲ್ಲಿ ಪರಮಾತ್ಮನ ಪ್ರಾಪ್ತಿಯಾಗಬಲ್ಲದು. ಹೇಗೆ ನಾವು ಊಟಮಾಡುತ್ತಾ ಬಂದಿದ್ದೇವೋ ಆಗೆಯೇ ಮಾಡುತ್ತಾ ಇರಿ, ಏಕೆಂದರೆ ಊಟಮಾಡಿ ಉಳಿದುದನ್ನು ಸಾಹುಕಾರನ ಖಜಾನೆಯಲ್ಲಿ ಜಮಾಮಾಡಬೇಕಾಗಿದೆ. ನಷ್ಟದ ಕೆಲಸವಿಲ್ಲ, ಪಾಲುಗಾರಿಕೆ ಲಾಭದಲ್ಲಿದೆ. ಭಗವದ್ ಭಾವದಿಂದ ತಂಬಿರುವ ಗೀತೆ, ರಾಮಾಯಣ, ಭಾಗವತ ಮೊದಲಾದ ಗ್ರಂಥಗಳನ್ನು ಭಗವಂತನ ಭಕ್ತರಲ್ಲಿ ಪ್ರಚಾರ ಮಾಡುವುದಷ್ಟೇ ಮಾಡಬೇಕು. ವ್ಯಾಖ್ಯಾನಗಳ ಮೂಲಕ, ಪುಸ್ತಕಗಳ ಮೂಲಕ ಭಾವಗಳ, ಭಗವತ್ ಗುಣಗಳ, ಅವನ ಚರಿತ್ರೆಗಳ, ಅವನ ನಾಮ-ರೂಪದ ಪ್ರಚಾರ ತುಂಬಾ ಮಾಡಬೇಕು, ಈ ಕಾರ್ಯದಲ್ಲಿ ತನ್ನ ಎಲ್ಲ ಸಮಯವನ್ನು ಕಳೆಯುವುದು ಮತ್ತು ಕೇಳುವವನು ಯಾರೂ ಸಿಗದಿದ್ದಾಗ ಭಗವಂತನ ನಾಮದ ಜಪ-ಧ್ಯಾನ ಮಾಡುವುದು, ಅವನ ನವಧಾ ಭಕ್ತಿಯಲ್ಲಿ ತನ್ನ ಜೀವನವನ್ನು ಕಳೆಯುವುದು, ಒಂದು ನಿಮಿಷವೂ ವ್ಯರ್ಥವಾಗಿ ಕಳೆಯದಿರುವುದು. ಐದಾರು ಗಂಟೆ ಮಲಗುವುದರಲ್ಲಿ ಮತ್ತು ಶೌಚ, ಸ್ನಾನ, ಭೋಜನಾದಿಗಳಲ್ಲಿ ಸಮಯ ತಗಲುತ್ತದೆಯೇ, ಇಲ್ಲವಾದರೆ ಮನುಷ್ಯನು ಹೇಗೆ ಬದುಕುಳಿಯ ಬಲ್ಲನು? ಆದ್ದರಿಂದ ಜೀವನ ನಡೆಸಲಿಕ್ಕಾಗಿ ಊಟ-ತಿಂಡಿ-ಮಲಗುವುದು ಬೇಕೇಬೇಕು. ಬದುಕಿರುವುದು ಕೂಡ ಒಡೆಯನ ಋಣವನ್ನು ತೀರಿಸಲಿಕ್ಕಾಗಿಯೇ; ಏಕೆಂದರೆ ಶರೀರ ನಿರ್ವಾಹ ಸಂಬಂಧೀ ಕರ್ಮ ಮಾಡುತ್ತಿರುವ ಮನುಷ್ಯನು ಎಂದಿಗೂ ಪಾಪದ ಭಾಗಿಯಾಗುವುದಿಲ್ಲ.</p>
<p class="Shlok">‘ಶಾರೀರಂ ಕೇವಲಂ ಕರ್ಮ ಕುರ್ವನ್ನಾಪ್ನೋತಿ ಕಿಲ್ಬಿಷಮ್ ।’</p>
<p class="Text">ಭಗವಾನ್ ಶ್ರೀಕೃಷ್ಣನು ಗೀತೆಯ ನಾಲ್ಕನೇ ಅಧ್ಯಾಯದ ಇಪ್ಪತ್ತೊಂದನೇ ಶ್ಲೋಕದಲ್ಲಿ ಹೇಳುತ್ತಾನೆ -</p>
<p class="Shlok">‘ನಿರಾಶೀರ್ಯತ ಚಿತ್ತಾತ್ಮಾ ತ್ಯಕ್ತಸರ್ವಪರಿಗ್ರಹಃ ।’</p>
<p class="Text">‘ನಿರಾಶೀಃ’ ಆಶಾರಹಿತ, ಕಾಮನಾ ರಹಿತ ಅಂದರೆ ನಿಷ್ಕಾಮ ಭಾವದಿಂದ ಕರ್ಮ ಮಾಡುವವನು. ಯಾವ ಕರ್ಮ ಮಾಡುತ್ತಾನೋ, ಪ್ರಪಂಚದಲ್ಲಿ ಭಗವದ್ ಭಾವಗಳ ಪ್ರಚಾರ ಮಾಡುತ್ತಾನೋ ಅವನು ನಿಷ್ಕಾಮ ಭಾವಕ್ಕಿಂತ ಬದಲಾಗಿ ಏನೂ ಪಡೆಯುವುದಿಲ್ಲ ಮತ್ತು ಮನ-ಬುದ್ಧಿ-ಇಂದ್ರಿಯಗಳನ್ನು ಗೆದ್ದುಕೊಂಡಿರುವನು. ಪ್ರಪಂಚದ ವಿಷಯ ಭೋಗಗಳಿಂದ ವೃತ್ತಿಗಳನ್ನು ಸೆಳೆದುಕೊಂಡು ತನ್ನ ವಶದಲ್ಲಿ ಇರಿಸಿಕೊಂಡಿರುವನು. ಚಿತ್ತವನ್ನು ಗೆದ್ದುಕೊಂಡಿರುವನು ಹಾಗೂ ಒಂದು ಹೊತ್ತು ಊಟ ಏನು ಸಿಗುತ್ತದೋ ಅದನ್ನು ತಿನ್ನುತ್ತಾನೆ. ಇಂದ್ರಿಯಗಳ ವಿಷಯಗಳನ್ನು ಇಂದ್ರಿಯಗಳಿಗೆ ಕೊಡದೆ, ಪರಿಗ್ರಹ-ಸಂಗ್ರಹದ ತ್ಯಾಗ ಮಾಡಿದ್ದಾನೆ. ಏನು ತನ್ನ ಬಳಿ ಉಳಿದಿತ್ತೋ ಅದನ್ನೆಲ್ಲವನ್ನೂ ಭಗವಂತನಿಗೆ ಅರ್ಪಿಸಿಬಿಟ್ಟನು. ಐವತ್ತು ವರ್ಷಗಳಾದರೋ ಫುಕ್ಕಟೆ ಕಳೆದುಹೋಯಿತು. ಉಳಿದಿರುವ ಐವತ್ತು ವರ್ಷಗಳನ್ನು ಭಗವಂತನ ಚರಣಗಳಲ್ಲಿ ಅರ್ಪಿಸಿಬಿಟ್ಟನು. ತನ್ನ ಬಳಿ ಮನೆಯ ಪಾತ್ರೆ, ಬಟ್ಟೆ ಒಡವೆ ಮೊದಲಾದ ಎಲ್ಲ ಸಾಮಗ್ರಿಗಳನ್ನು ಭಗವಂತನಿಗೆ ಸಮರ್ಪಣ ಮಾಡಿದನು. ತನ್ನ ಬಳಿಯಲ್ಲಿ ಏನನ್ನೂ ಇಟ್ಟುಕೊಳ್ಳಲಿಲ್ಲ, ಇದೇ ಪ್ರಕಾರ ಪುತ್ರ, ಧನ, ಶರೀರದಲ್ಲಿ ಇದ್ದ ಬಲ, ಬುದ್ಧಿ, ತೇಜ ಮೊದಲಾದುವನ್ನು ಮತ್ತು ಮನ, ಬುದ್ಧಿ, ಇಂದ್ರಿಯಗಳು ಇವೆಲ್ಲ ಪದಾರ್ಥಗಳನ್ನು ಭಗವಂತನಿಗೆ ಅರ್ಪಿಸಿ, ಇವೆಲ್ಲ ವಸ್ತುಗಳು ನನ್ನದಲ್ಲ, ನಿನ್ನವು ಎಂದು ತಿಳಿಯುತ್ತಾನೆ. ಸಮರ್ಪಿಸಿದ ಬಳಿಕ ವ್ಯಕ್ತಿಯು ತನ್ನನ್ನು ಭಗವಂತನ ಋಣಿ ಎಂದು ಒಪ್ಪಿಕೊಂಡು, ಇವೆಲ್ಲ ಪದಾರ್ಥಗಳು ಅವನದ್ದೇ ಎಂದು ತಿಳಿದು ಅವುಗಳ ರಕ್ಷಣೆ ಮಾತ್ರ ಮಾಡುತ್ತಾನೆ. ಕಾವಲುಗಾರನು ಧನದ ಯಜಮಾನನಾಗದೆ ಅದರ ರಕ್ಷಕನಾಗುತ್ತಾನೆ. ಹಾಗೆಯೇ ಈ ಶರೀರದ ಒಡೆಯನು ಭಗವಂತನಾಗಿದ್ದಾನೆ, ನಾನಾದರೋ ಅದರ ಕಾವಲುಗಾರ ಮತ್ತು ನೋಡಿಕೊಳ್ಳುವವನಾಗಿದ್ದೇನೆ. ಮನೆಯಲ್ಲಿ ಕುಳಿತುಕೊಂಡು ಇದು ಇರುವಷ್ಟು ದಿನ ಚೆನ್ನಾಗಿರಲಿ ಎಂದು ಕಾವಲು ಮಾಡಿರಿ, ಭಗವಂತನ ನಾಮ ಜಪ, ಭಗವಂತನ ಸ್ವರೂಪದ ಧ್ಯಾನ, ಪೂಜೆ, ಅವನ ಚರಣಗಳ ಸೇವೆ, ಅವನ ಮಾತುಗಳನ್ನು ಕಿವಿಗಳಿಂದ ಕೇಳುವುದು, ಅವನಿಗೆ ನಮಸ್ಕರಿಸುವುದು ಮತ್ತು ಅವನನ್ನು ಒಡೆಯ ಹಾಗೂ ತನ್ನನ್ನು ಸೇವಕನೆಂದು ತಿಳಿಯಬೇಕು. ಪ್ರಪಂಚದಲ್ಲಿ ನಾವುಗಳು ಈ ಪ್ರಕಾರ ನಮ್ಮ ಸಮಯವನ್ನು ಕಳೆಯಬೇಕು. ಪ್ರಭುವು ನಮ್ಮನ್ನು ಮಿತ್ರನೆಂದು ತಿಳಿಯುತ್ತಾನೆ, ಸ್ನೇಹಿತನೆಂದು ತಿಳಿಯುತ್ತಾನೆ, ಅದಕ್ಕಾಗಿ ಸಖ್ಯಭಾವವೂ ಇರಲಿ. ನಾವು ಅದಕ್ಕೆ ಯೋಗ್ಯರಲ್ಲ ಆದರೂ ಬಂಡವಾಳವಿಲ್ಲದಿದ್ದರೂ ಭಗವಂತನು ತನ್ನ ಸ್ನೇಹಿತನೆಂದು ತಿಳಿದು ಅಂಗಡಿಯ ಲಾಭದಲ್ಲಿ ನಮಗೆ ನಾಲ್ಕನೆ ಒಂದಂಶದ ಪಾಲುಗಾರರನ್ನಾಗಿ ಮಾಡಿದ್ದಾನೆ. ಆದ್ದರಿಂದ ನಮಗೆ ಲಾಭವೇ ಆದೀತು. ಈ ಪ್ರಕಾರ ಮನುಷ್ಯನು ನಿಷ್ಕಾಮ ಭಾವದಿಂದ ಸ್ವಲ್ಪವಾದರೂ ಕೆಲಸ ಮಾಡಿದರೆ ಅದರಿಂದ ಅವನಿಗೆ ಶ್ರೇಯಸ್ಸು ಆಗುತ್ತದೆ. ನಾವುಗಳು ನಮ್ಮ ಸರ್ವಸ್ವವನ್ನು ಭಗವಂತನಿಗೆ ಅರ್ಪಿಸಿಬಿಡಬೇಕು. ನಮ್ಮಲ್ಲಿರುವ ಬಲ, ಬುದ್ಧಿಗಳನ್ನು ಅರ್ಪಿಸುವುದೆಂದರೇನು? ತನ್ನ ಶಕ್ತಿಮೀರಿ ಭಗವಂತನ ಪ್ರಾಪ್ತಿಗಾಗಿ ಅವನ ಆಜ್ಞೆಯಂತೆ ಪ್ರಯತ್ನಮಾಡುವುದೇ ಬಲದ ಪ್ರಯೋಗ ಮಾಡುವುದಾಗಿದೆ ಮತ್ತು ನಮ್ಮಲ್ಲಿರುವ ಸಮಯವನ್ನು ಭಗವಂತನಿಗೆ ಅರ್ಪಿಸೀ ಬಿಡುವುದು. ನಮ್ಮಲ್ಲಿರುವ ಬುದ್ಧಿಯನ್ನು ಭಗವಂತನಿಗೆ ಸಮರ್ಪಿಸಿಬಿಡುವುದು, ಭಗವಂತನ ಗುಣ ಮತ್ತು ಪ್ರಭಾವಗಳನ್ನು ತಿಳಿದುಕೊಂಡು ಕ್ಷಣ-ಕ್ಷಣಕ್ಕೂ ಮುಗ್ಧನಾಗುವುದು ಬುದ್ಧಿಯ ಕೆಲಸವಾಗಿದೆ. ಆದರೂ ನಮ್ಮ ಪ್ರಭು ಎಷ್ಟು ದಯಾಳುವಾಗಿದ್ದಾನೆ, ನಮ್ಮ ತಲೆಯಮೇಲೆ ಸಾಲ ಉಂಟಾದರೂ ಅದಕ್ಕಾಗಿ ಭಗವಂತನು ಸಹಾಯಮಾಡಿ ಸಾಲದ ಪೂರ್ಣತೆ ಮಾಡಿಕೊಳ್ಳುತ್ತಾನೆ. ನಮ್ಮ ಬಳಿಯಾದರೋ ಬಂಡವಾಳವಿಲ್ಲ, ಅದರಿಂದ ಕೂಲಿಮಾಡಿ ಆ ಋಣದಿಂದ ಮುಕ್ತರಾಗಬೇಕು. ನಮಗೆ ಭಗವಂತನು ಸಹಾಯಮಾಡುತ್ತಾನೆ. ಭಗವಂತನ ನಾಮದ ಜಪ ಮತ್ತು ಧ್ಯಾನವನ್ನು ಜನರಿಂದ ಮಾಡಿಸುವುದೇ ಕೂಲಿಮಾಡುವ-ವ್ಯವಹಾರ, ಎಲ್ಲವೂ ಭಗವಂತನ ಹೆಸರಿನ ಮೇಲೆಯೇ ನಡೆಯುತ್ತದೆ. ಈ ಪ್ರಕಾರ ಭಗವಂತನು ತನ್ನ ಫಾರ್ಮನ್ನು (ವ್ಯಾಪಾರೀಸಂಸ್ಥೆ) ನಮಗೆ ಒಪ್ಪಿಸಿದನು.</p>
<p class="Text">ಇನ್ನೋರ್ವ ಅಪ್ರಾಮಾಣಿಕ ಮನುಷ್ಯನು ಬಂದು ದೇವರಲ್ಲಿ ಹೇಳಿದನು- ಅವನಿಗಾದರೋ ನೀನು ತನ್ನ ಫರ್ಮನ್ನು ಒಪ್ಪಿಸಿದೆ, ನನಗೂ ಒಪ್ಪಿಸಿಕೊಟ್ಟಿದ್ದರೆ ನಾನೂ ನಿನ್ನ ಋಣದಿಂದ ಮುಕ್ತನಾಗುತ್ತಿದ್ದೆ. ಅವನೆಂದ-ನೀನು ಮೋಸಗಾರನಾಗಿರುವೆ. ನಿನಗೆ ಫರ್ಮನ್ನು ಒಪ್ಪಿಸಲಾಗುವುದಿಲ್ಲ. ಮೋಸಗಾರನೆಂದ ನೀನಾದರೋ ಒಪ್ಪಿಸುವುದಿಲ್ಲ, ಆದರೆ ನಾನು ನಿನ್ನ ಫರ್ಮನ್ನು ಪ್ರಾರಂಭಿಸುತ್ತೇನೆ. ಅವನು ತನ್ನ ಫರ್ಮಿಗೆ ಭಗವಂತನ ಹೆಸರಿಟ್ಟ ‘ದೇವರ ಅಂಗಡಿ’ ಎಂದು. ಸಾಮಾನು ಜೋಡಿಸಿ ಕುಳಿತು ರಾಮ-ರಾಮ ಎಂದು ಹೇಳುತ್ತ ಇದ್ದುಬಿಟ್ಟನು ಮತ್ತು ಹೇಳಿದನು ಫಾರ್ಮ ಅಥವಾ ಅಂಗಡಿ ಹರಿನಾರಾಯಣನದ್ದಾಗಿದೆ. ಯಾರೋ ಕೇಳಿದರು ನೀವೇನು ಮಾಡುತ್ತೀರಿ? ಅವನೆಂದ-ನಾನಾದರೋ ಭಗವಂತನ ಕಾರಕೂನನಾಗಿದ್ದೇನೆ, ಭಗವಂತನ ಮೇಲೆ ನಿರ್ಭರನಾಗಿದ್ದೇನೆ ಮತ್ತು ಈ ಅಂಗಡಿ ಭಗವಂತನದ್ದಾಗಿದೆ. ತನ್ನನ್ನು ದೇವರ ಭಕ್ತನೆಂದು ಸಿದ್ಧಮಾಡಿ ಜನರಿಗೆ ಮೋಸಗೊಳಿಸಲು ಪ್ರಾರಂಭಿಸಿದನು. ಜನರು ಹೇಳುತ್ತಾರೆ ಏನು ಮಾಲೆ ಜಪಿಸುತ್ತಾನೆ, ಭಜನೆ ಮಾಡುತ್ತಾನೆ, ತುಂಬಾ ಒಳ್ಳೆಯ ಮನುಷ್ಯನಾಗಿದ್ದಾನೆಂದು ಜನರು ವಿಶ್ವಾಸವಿಟ್ಟು ತಮ್ಮ ರೂಪಾಯಿಗಳನ್ನು ಜಮೆ ಮಾಡುತ್ತಾರೆ. ಅವನು ತನ್ನನ್ನು ಧರ್ಮಾತ್ಮಾ ಮತ್ತು ಭಗವಂತನ ಭಕ್ತನೆಂದು ಸಿದ್ಧಮಾಡುತ್ತಾನೆ. ಈ ಪ್ರಕಾರ ಪ್ರಪಂಚದಲ್ಲಿ ಭಗವನ್ನಾಮ ಮತ್ತು ಸತ್ಸಂಗದ ಆಸರೆಯಿಂದ ಸತ್ಸಂಗೀ ಮತ್ತು ಭಗವಂತನ ಭಕ್ತನೆಂದು ಹೇಳಿಸಿಕೊಳ್ಳುತ್ತಾ ಜನರಿಗೆ ಮೋಸಮಾಡುವುದು ಘೋರ ನರಕದ ದಾರಿಯಾಗಿದೆ. ಇಂತಹ ಮೋಸಗಾರ ಮತ್ತು ವಂಚಕನಿಗೆ ಭಗವಂತನು ದಂಡಿಸುತ್ತಾನೆ ಮತ್ತು ವಾಸ್ತವವಾಗಿ ಭಗವಂತನ ನಿಜ ಭಕ್ತರ ಉದ್ಧಾರ ಮಾಡುತ್ತಾನೆ. ಆದ್ದರಿಂದ ನಾವು ನಿಜ ಭಕ್ತರಂತೆ ತನ್ನ ಜೀವನವನ್ನು ಕಳೆಯಬೇಕು. ಅದರಿಂದ ಕೆಲವೇ ಸಮಯದಲ್ಲಿ ನಮ್ಮ ಶ್ರೇಯಸ್ಸು ಆಗಬಲ್ಲುದು. ಶ್ರೀಮದ್ಭಗವದ್ಗೀತೆಯಲ್ಲಿ ಹೇಳಿದೆ —</p>
<p class="Shlok">ನೇಹಾಭಿಕ್ರಮನಾಶೋಽಸ್ತಿ ಪ್ರತ್ಯವಾಹೋ ನ ವಿದ್ಯತೇ ।</p>
<p class="Shlok">ಸ್ವಲ್ಪಮಷ್ಯಸ್ಯ ಧರ್ಮಸ್ಯ ತ್ರಾಯತೇ ಮಹತೋ ಭಯಾತ್ ॥ </p>
<p class="TXT-Right">(ಗೀತಾ 2/40)</p>
<p class="Text">ಯಾವ ಮನುಷ್ಯನು ತನ್ನ ಸರ್ವಸ್ವವನ್ನು ಮತ್ತು ತನ್ನನ್ನು-ತಾನೇ ಭಗವಂತನಿಗೆ ನಿಜವಾದ ಹೃದಯದಿಂದ ಸಮರ್ಪಿಸಿಕೊಳ್ಳುವನೋ, ಅವನ ಉದ್ಧಾರವು ಕೆಲವೇ ದಿನಗಳಲ್ಲಿ ಆಗುತ್ತದೆ. ಇವೆಲ್ಲ ವಸ್ತುಗಳು ಭಗವಂತನವುಗಳಾಗಿವೆ, ನಾನು ಭಗವಂತನವನು ಮತ್ತು ಭಗವಂತನು ನನ್ನವನಾಗಿದ್ದಾನೆ ಎಂದು ತನ್ನ ಹೃದಯದಿಂದ ತಿಳಿಯುತ್ತಾನೆ. ತನ್ನ ಅಕಾರದಲ್ಲಿರುವ ಪತ್ನೀ, ಪುತ್ರ, ಧನ-ಐಶ್ವರ್ಯ ಮತ್ತು ಮನ, ಬುದ್ಧಿ, ಇಂದ್ರಿಯಗಳು, ಶರೀರದಲ್ಲಿರುವ ಬಲ, ಶಕ್ತಿ ಇವೆಲ್ಲವನ್ನು ಭಗವಂತನಿಗೆ ಅರ್ಪಿಸಿ ಭಗವಂತನಲ್ಲಿ ತೊಡಗಿಸಿದಾಗ ಅವನ ಎಲ್ಲ ಕ್ರಿಯೆಗಳು ಭಗವಂತನಿಗಾಗಿಯೇ ಆಗುತ್ತವೆ. ಇಂತಹ ಭಕ್ತನೇ ಭಗವಂತನ ನಿಜವಾದ ಭಕ್ತನಾಗಿದ್ದಾನೆ. ಭಗವಂತನು ನಿಜ ಭಕ್ತರ ಮೇಲೆ ವಿಶ್ವಾಸವಿಡುತ್ತಾನೆ ಹಾಗೂ ಅವನ ಉದ್ಧಾರಮಾಡಿ ಬಿಡುತ್ತಾನೆ. ನಿಷ್ಕಾಮ ಭಾವದಿಂದ ಕರ್ಮ ಮಾಡುವವನ ಕ್ರಿಯೆಗಳು ಎಂದೂ ನಾಶವಾಗುವುದಿಲ್ಲ. ಅವು ಎಂದೆಂದಿಗೂ ಇರುತ್ತವೆ ಮತ್ತು ಅದರ ವಿಪರೀತ ಪರಿಣಾಮ ಅರ್ಥಾತ್ ಎಂದಿಗೂ ನಷ್ಟವಾಗುವುದಿಲ್ಲ. ಈ ಕೆಲಸವನ್ನು ನೀನು ಮಾಡಲೇಬೇಕು ಎಂದು ಅವನನ್ನು ಯಾರೂ ಬಾಧ್ಯನಾಗಿಸುವುದಿಲ್ಲ ಮತ್ತು ಯಾವ ಕೆಲಸ ಮಾಡಲಾಗುತ್ತದೋ ಅದು ಅಮೂಲ್ಯವಾಗಿರುತ್ತದೆ. ಈ ಪ್ರಕಾರ ನಿಷ್ಕಾಮಕರ್ಮದ ಸ್ವಲ್ಪವೇ ಪಾಲನೆಯು ಮಹಾಭಯದಿಂದ ಪಾರಾಗಿಸುತ್ತದೆ. ಅರ್ಥಾತ್ ಎಲ್ಲ ಪ್ರಕಾರದ ಋಣದಿಂದ ಮುಕ್ತನಾಗಿ ಅವನು ಭಗವಂತನನ್ನು ಪಡೆಯುತ್ತಾನೆ. ಈ ಪ್ರಕಾರ ಐವತ್ತು ವರ್ಷಗಳಲ್ಲಿ ಆಗದಿರುವ ಸಿದ್ಧಿಯು ಆರೇ ತಿಂಗಳಲ್ಲಾಗುತ್ತದೆ.</p>
<p class="Text">ಸಾಧಕನು ಪ್ರಾತಃಕಾಲ ನಾಲ್ಕುಗಂಟೆಗೆ ಎದ್ದು ಶೌಚ-ಸ್ನಾನಾದಿಗಳನ್ನು ಮಾಡಿ ಯಜ್ಞೋಪವೀತ ಧರಿಸಿದ್ದರೆ ಏಕಾಂತದಲ್ಲಿ ಸಂಧ್ಯೋಪಾಸನೆ ಗಾಯತ್ರೀ ಜಪ ಮಾಡಬೇಕು. ಬೇರೆಯವರು-ಸ್ತ್ರೀಯರಾಗಲಿ, ಶೂದ್ರನಾಗಿರಲಿ, ಬೇಕಾದರೆ ಯಾರೇ ಆಗಿರಲಿ, ಭಗವಂತನ ನಾಮ ಜಪ, ಸ್ವರೂಪದ ಧ್ಯಾನ ಮತ್ತು ಅವನ ಮಾನಸಿಕ ಪೂಜೆ ಮಾಡಬೇಕು. ಗೀತಾ ರಾಮಾಯಣವನ್ನು ಅರ್ಥಸಹಿತ ಪಾರಾಯಣೆ ಎಲ್ಲರೂ ಮಾಡಬೇಕು. ವ್ಯವಹಾರ ಕಾಲದಲ್ಲಿಯೂ ಎಲ್ಲರಲ್ಲಿ ಭಗವದ್ ಬುದ್ಧಿ ಇರಿಸಿಕೊಂಡು ಎಲ್ಲರ ಸೇವೆಯನ್ನು ನಿಷ್ಕಾಮಭಾವದಿಂದ ಮಾಡುವ ಈ ಸಾಧನೆಯು ತುಂಬಾ ಉಚ್ಚಮಟ್ಟದ್ದಾಗಿದೆ. ಪ್ರೇಮದಲ್ಲಿ ಮುಗ್ಧನಾಗಿ ಶ್ರದ್ಧಾ-ವಿಶ್ವಾಸಪೂರ್ವಕ ಗುಪ್ತರೂಪದಿಂದ ಮನಸ್ಸಿನಿಂದ ಜಪಮಾಡಿ, ಜೊತೆಗೆ ಭಗವಂತನ ಧ್ಯಾನ ಹಾಗೂ ಭಗವಂತನ ಗುಣ, ಪ್ರಭಾವ, ತತ್ತ್ವ-ರಹಸ್ಯ ಮತ್ತು ಸ್ವರೂಪದ ಮನನ ಮಾಡಬೇಕು. ಬಳಿಕ ಈರೀತಿ ಪ್ರಾರ್ಥನೆ ಮಾಡಬೇಕು-ಪ್ರಭುವೇ! ಬ್ರಹ್ಮಾ, ವಿಷ್ಣು, ಮಹೇಶ, ಸೂರ್ಯಮಂಡಲ, ನಕ್ಷತ್ರ ಇತ್ಯಾದಿ ಎಲ್ಲವೂ ನೀನೇ ಆಗಿರುವೆ. ನೀನೇ ಪರಮಬ್ರಹ್ಮ, ಪರಮಧಾಮ, ಪರಮ ಪವಿತ್ರ, ಶಾಶ್ವತ, ಅವನಾಶೀ ಮತ್ತು ಸರ್ವವ್ಯಾಪೀಯಾಗಿರುವೆ. ಪ್ರಭೋ! ನಾನು ಎಲ್ಲ ಸಾಧನೆಗಳಿಂದ ಹೀನನಾಗಿರುವೆ, ನಾನು ಮಹಾನ್ ಅಪರಾಯಾಗಿರುವೆ ಹಾಗೂ ನಿನ್ನ ಋಣದಿಂದ ನಾನು ಮುಕ್ತನಾಗಲಿ ಇಷ್ಟೇ ಬಯಸುತ್ತೇನೆ. ಇಷ್ಟಾದರೂ ನೀನು ನನ್ನ ಮೇಲೆ ಭಾರೀ ದೊಡ್ಡ ದಯೆಮಾಡಿರುವೆ, ಮತ್ತು ಮಾಡುತ್ತಿರುವೆ. ನನ್ನ ಮೇಲೆ ವಿಶ್ವಾಸವಿರಿಸಿ ನೀನು ನನ್ನ ಪರಮ ಹಿತವನ್ನು ಮಾಡುತ್ತಿರುವೆ. ಈ ಸಾಧನೆ ಹಾಗೂ ಇನ್ನೇನೆಲ್ಲ ಆಗುತ್ತಿದೆಯೋ, ಅದೆಲ್ಲವು ನಿನ್ನ ಕೃಪೆಯಿಂದಲೇ ಆಗುತ್ತದೆ. ನೀನೇ ಆಶ್ವಾಸನೆಯನ್ನಿತ್ತು ಧೈರ್ಯತುಂಬಿ ಎಲ್ಲವನ್ನು ಮಾಡಿಸಿಕೊಳ್ಳುತ್ತಿರುವೆ. ಸಾಕು! ನಿತ್ಯ-ನಿರಂತರ ನಿನ್ನ ಭಜನೆ-ಧ್ಯಾನ ಆಗುತ್ತಾ ಇರಲಿ, ಆದ್ದರಿಂದ ನಿನ್ನ ಋಣದಿಂದ ಮುಕ್ತನಾಗುವೆ. ನಿನ್ನಲ್ಲಿ ನನಗೆ ಪ್ರೇಮ ಮತ್ತು ಪರಮಶ್ರದ್ಧೆ ಉಂಟಾಗಲಿ ಇಷ್ಟೇ ನಾನು ಬಯಸುತ್ತೇನೆ. ಭಗವಂತನ ಕೆಲಸ ಮಾಡುವುದೇ ನಮ್ಮ ನಿಜವಾದ ಧನವಾಗಿದೆ, ಅರ್ಥಾತ್ ಎಲ್ಲರನ್ನೂ ಭಗವಂತನ ಕೆಲಸದಲ್ಲಿ ತೊಡಗಿಸುವುದು, ಪ್ರಪಂಚದಲ್ಲಿ ಭಗವಂತನ ಭಕ್ತಿ ಹಾಗೂ ಅವನ ಗುಣ-ಪ್ರಭಾವದ ತತ್ತ್ವಗಳನ್ನು ತುಂಬಾ ಪ್ರಚಾರ ಮಾಡುವುದು, ಅವನ ಸ್ವರೂಪವನ್ನು ನೆನೆಯುತ್ತಾ ಮುಗ್ಧನಾಗುವುದು ಮತ್ತು ಭಗವಂತನ ಸೇವೆ ಮಾಡುವ ಸಮಯದಲ್ಲಿ ಭಗವಂತನ ನಾಮ-ರೂಪಗಳನ್ನು ಮರೆಯದಿರುವುದು. ಎಲ್ಲರ ಸೇವೆಯೇ ಭಗವಂತನ ಸೇವೆಯಾಗಿದೆ. ಭಗವಂತನ ಆಜ್ಞೆಯಂತೆ ಎಲ್ಲರ ಸೇವೆಯನ್ನು ತನು, ಮನ, ಧನದಿಂದ ನಿಷ್ಕಾಮ ಭಾವದಿಂದ ಮಾಡುವುದೇ ಭಗವಂತನ ಕೆಲಸ ಮಾಡುವುದಾಗಿದೆ.</p>
<p class="Text">ರಾತ್ರಿಯಲ್ಲಿ ಮಲಗುವ ಆರು ಗಂಟೆಗಳ ಸಮಯದಲ್ಲಿಯೂ ಭಗವಂತನ ಸ್ವರೂಪ, ಅವನ ನಾಮಗಳನ್ನು ನೆನೆಯುತ್ತಾ ಶ್ರದ್ಧಾ-ಭಕ್ತಿಪೂರ್ವಕ ಸ್ತುತಿ-ಪ್ರಾರ್ಥನೆ ಮಾಡುತ್ತಾ ಶಯನ ಮಾಡಬೇಕು. ಹಾಗಾದರೆ ಐವತ್ತು ವರ್ಷಗಳಲ್ಲಿ ಆಗದಿರುವಂತಹುದು ಆರೇ ತಿಂಳಲ್ಲಿ ಆಗಬಹುದು. ಋಣದಿಂದ ಮುಕ್ತನಾಗಲು ಭಗವಂತನು ಸ್ವತಃ ಅವನಿಗೆ ಸಹಾಯಮಾಡುತ್ತಾನೆ. <span class="char-style-override-3">‘ಯೋಗಕ್ಷೇಮಂ ವಹಾಮ್ಯಹಮ್’</span> (ಗೀತಾ 9/22) ಎಂದು ಭಗವಂತನು ಪ್ರತಜ್ಞೆ ಮಾಡಿರುವನು. ಯಾವ ಭಕ್ತನು ನಿಷ್ಕಮಭಾವದಿಂದ ನನ್ನ ಭಜನೆ-ಚಿಂತನೆ ಮಾಡುವನೋ ಅವನ ಯೋಗ-ಕ್ಷೇಮವನ್ನು ನಾನು ಹೊತ್ತುಕೊಳ್ಳುತ್ತೇನೆ. ನನ್ನ ಪ್ರಾಪ್ತಿಯಲ್ಲಿರುವ ಕೊರತೆಯನ್ನು ನಾನೇ ಪೂರ್ಣಮಾಡುತ್ತೇನೆ, ಎಲ್ಲಿಯವರೆಗೆ ತಲುಪಿರುವನೋ ಅವನನ್ನು ರಕ್ಷಿಸುತ್ತೇನೆ. ಅವನ ಸಾಧನೆಯನ್ನು ಕಂಡು ಭಗವಂತನು ಮುಗ್ಧನಾಗುತ್ತಾನೆ.</p>
<p class="Text">ನಿಮಗೆ ಕೊಟ್ಟಿರುವ ಎರಡು ದೃಷ್ಟಾಂತಗಳಲ್ಲಿ ಒಂದು ಒಳ್ಳೆಯ ಸಾಧಕನದು ಮತ್ತು ಇನ್ನೊಂದು ಡಾಂಭಿಕ-ಪಾಖಂಡೀಯದು. ಜಗತ್ತಿನಲ್ಲಿ ಭಗವಂತನ ನಾಮ ಅಥವಾ ಸತ್ಸಂಗದ ಆಸರೆಯಿಂದ ಯಾರು ದಂಭಾಚಾರ-ಪಾಖಂಡತನ ಮಾಡಿ, ಸತ್ಸಂಗೀ ಎಂದು ಹೇಳಿಸಿಕೊಳ್ಳುವನೋ ಹಾಗೂ ಸತ್ಸಂಗದಿಂದ ಮುಕ್ತಿ ಮತ್ತು ಧನವನ್ನು ಬಯಸುತ್ತಿರುತ್ತಾನೋ, ಇಂತಹ ಮನುಷ್ಯನಿಗೆ ಮುಕ್ತಿಸಿಗುವುದು ದೂರವೇ ಉಳಿಯಿತು, ಘೋರವಾದ ದಂಡವೇ ಸಿಗುತ್ತದೆ. ಒಳ್ಳೆಯ ನಿಯತ್ತಿರುವ ಪ್ರಾಮಾಣಿಕನಾದ ಇನ್ನೊಬ್ಬನಿಗೆ ಇಲ್ಲಿಯೂ ಆನಂದ, ಅಲ್ಲಿಯೂ ಆನಂದವೇ. ಎಲ್ಲ ಪ್ರಕಾರದಿಂದ ಭಗವಂತನು ಅವನ ಮೇಲೆ ವಿಶ್ವಾಸವಿಡುತ್ತಾನೆ, ಅವನನ್ನು ತನ್ನ ಹೃದಯಕ್ಕೆ ಅಪ್ಪಿಕೊಳ್ಳುವನು ಮತ್ತೆ ಅವನ ಯೋಗ-ಕ್ಷೇಮವನ್ನು ಹೊತ್ತುಕೊಳ್ಳುವನು. ಅವನನ್ನು ಸಂಸಾರ-ಸಾಗರದಿಂದ ಪಾರಾಗಿಸುತ್ತಾನೆ. ತನಗೆ ಪ್ರಾಪ್ತಿಯಾಗುವಂತ ಬದ್ಧಿಯನ್ನು ಸ್ವತಃ ಭಗವಂತನೇ ಕೊಡುತ್ತಾನೆ. ಅವನಿಗೆ ಆಸರೆಯನ್ನಿತ್ತು ಪಿತೃಋಣ, ಋಷಿಋಣ, ದೇವಋಣ ಮುಂತಾದ ಎಲ್ಲ ಪ್ರಕಾರದ ಋಣಗಳಿಂದ ಮುಕ್ತನಾಗಿಸುತ್ತಾನೆ. ಪಿತೃಗಳನ್ನು ಉದ್ಧಾರಗೈದು ಸಮಸ್ತ ಸೃಷ್ಟಿಯನ್ನು ಅವನು ದಾನಮಾಡಿದಂತೆ ಮತ್ತು ಎಲ್ಲರ ಸೇವೆಗೈದು ಸಮಸ್ತ ಭೂತಪ್ರಾಣಿಗಳಿಂದ ಅವನು ಉದ್ಧಾರವಾದಂತೆ ಆಗುವನು. ಭಗವಂತನ ಕೃಪೆಯಿಂದ ಅವನಲ್ಲಿ ಅಹಂಕಾರ, ಮಮಕಾರವಿಲ್ಲ, ತನ್ನ ಇಡೀ ಜೀವನವನ್ನು, ತನ್ನ ತನು-ಮನ-ಧನವೆಲ್ಲವನ್ನು ಭಗವಂತನ ವಸ್ತುಗಳೆಂದು ತಿಳಿದುಕೊಂಡು ಭಗವಂತನಿಗೆ ಸಮರ್ಪಿಸಿದರೆ, ಮೊದಲು ಅವನು ತನ್ನ ಸಮಯವನ್ನು ಹಾಳುಮಾಡಿದುದರಿಂದ ಅವನ ಮೇಲೆ ಭಗವಂತನ ಋಣ ಮತ್ತು ಅಪರಾಧವಿತ್ತು, ಈಗ ಆ ಅಪರಾಧ ಮತ್ತು ಋಣ ಮುಗಿದು ಅವನ ಆ ಸಮಯ ಸಾರ್ಥಕವಾಯಿತು. ಸ್ವಲ್ಪ ಸಮಯದಲ್ಲೇ ತನ್ನ ಶ್ರೇಯಸ್ಸನ್ನು ಸಾಸಿಕೊಂಡನು. ಉಳಿದ ಸಮಯದಲ್ಲಿ ಅವನು ಉತ್ತಮೋತ್ತಮ ಕೆಲಸ ಮಾಡಿದನು. ಅವನಿಗಾಗಿ ಭಗವಂತ ಹೇಳುತ್ತಾನೆ —</p>
<p class="Shlok">ನ ಚ ತಸ್ಮಾನ್ಮನುಷ್ಯೇಷು ಕಶ್ಚಿನ್ಮೇ ಪ್ರಿಯಕೃತ್ತಮಃ ।</p>
<p class="Shlok">ಭವಿತಾ ನ ಚ ಮೇ ತಸ್ಮಾದನ್ಯಃ ಪ್ರಿಯತರೋ ಭುವಿ ॥ </p>
<p class="TXT-Right">(ಗೀತಾ 18/69)</p>
<p class="Text">ಅರ್ಜುನಾ! ಈ ಗೀತಾ ಶಾಸ್ತ್ರದ ಪ್ರಚಾರವನ್ನು ನನ್ನ ಭಕ್ತರಲ್ಲಿ ಯಾರು ಮಾಡುತ್ತಾನೋ, ಅವನಿಗೆ ಸಮಾನವಾಗಿ ನನ್ನ ಪ್ರಿಯಕಾರ್ಯವನ್ನು ಮಾಡುವವನು ಜಗತ್ತಿನಲ್ಲಿ ಇಷ್ಟರವರೆಗೆ ಆಗಲಿಲ್ಲ, ಭವಿಷ್ಯದಲ್ಲಿಯೂ ಆಗಲಾರನು. ಹಾಗಾದರೆ ಅವನು ಭಗವಂತನ ಪ್ರಿಯಭಕ್ತನಾಗಿದ್ದಾನೆ. ಉಳಿದ ಸಮಯದಲ್ಲಿ ಜೀವಿಸಿ ಇರುವವರೆಗೆ ನಗು-ನಗುತ್ತಾ, ಕುಣಿ-ಕುಣಿದು, ಹಾಡುತ್ತಾ-ಹಾಡುತ್ತಾ ಮುಗ್ಧನಾಗುತ್ತಿದ್ದರೆ, ಅವನ ಕೆಲಸದಿಂದ ಭಗವಂತನೂ ಮುಗ್ಧನಾಗುತ್ತಾನೆ ಮತ್ತು ಅವನು ಭಗವಂತನ ಲೀಲೆಗಳನ್ನು ನೋಡಿಕೊಂಡು ಸ್ವತಃ ಮುಗ್ಧನಾಗುತ್ತಾನೆ-ನೋಡು, ಭಗವಂತನು ಎಷ್ಟು ದಯಾಳುವಾಗಿದ್ದಾನೆ, ಸಹಾಯ ಮಾಡಿ-ಮಾಡಿ ಆರೇ ತಿಂಗಳಲ್ಲಿ ನನ್ನ ಕೆಲಸ ಪೂರೈಸಿದನು. ನಾವು ಎಂದೆಂದಿಗೂ ಭಗವಂತನ ಋಣದಿಂದ ಮುಕ್ತರಾಗಲು ನಮ್ಮಲ್ಲಿ ಏನು ಸಾಮರ್ಥ್ಯವಿತ್ತು? ಈಲಾದರೋ ಅವನು ಭಗವಂತನನ್ನು ನೋಡು-ನೋಡುತ್ತ ಮುಗ್ಧನಾಗುತ್ತಾನೆ. ಭಗವಂತನು ಅವನ ಕ್ರಿಯೆಗಳನ್ನು ನೋಡಿ ಮುಗ್ಧನಾಗುತ್ತಾನೆ. ಇದೆಲ್ಲ ಆದುದು ಭಗವಂತನ ಕೃಪೆಯಿಂದ ಎಂದು ತಿಳಿಯುತ್ತಾನೆ, ಭಗವಂತನೇ ಸ್ವತಃ ಇದೆಲ್ಲ ಮಾಡಿದನೆಂದು ತಿಳಿದು ಅವನ ಆನಂದಕ್ಕೆ ಪಾರವೇ ಇರುವುದಿಲ್ಲ. ಇಂತಹ ಭಗವತ್ ಪ್ರಾಪ್ತ ಭಕ್ತನ ಚರಿತ್ರಗಳನ್ನು ನೋಡಿ ಭಗವಂತನು ನಗುತ್ತಾನೆ ಮತ್ತು ಮುಗ್ಧನಾಗುತ್ತಾನೆ. ಭಕ್ತ ಮತ್ತು ಭಗವಂತ ಒಬ್ಬರು-ಮತ್ತೊಬ್ಬರನ್ನು ಮುಗ್ಧರಾಗಿಸುತ್ತಾರೆ. ಭಗವಂತನ ಎಲ್ಲ ಲೀಲೆಗಳು ಭಕ್ತನಿಗೆ ಮುಗ್ಧಗೊಳಿಸಲೇಂದೆ ಆಗುತ್ತವೆ. ಭಕ್ತನಿಗೆ ಏನೆಲ್ಲ ಆಗುತ್ತದೋ ಅದೆಲ್ಲವೂ ಭಗವಂತನ ಲೀಲೆಯಾಗಿದೆ, ಮತ್ತು ಭಗವಂತನು ಎಲ್ಲರ ಹೃದಯದಲ್ಲಿ ವಿರಾಜಮಾನನಾಗಿದ್ದಾನೆಂದು ಎಲ್ಲಾ ಸಮಯದಲ್ಲಿ ಕಾಣುತ್ತದೆ. ಭಗವಂತನು ಅವನ ಪ್ರತ್ಯಕ್ಷ ದರ್ಶನ ಮಾಡುತ್ತಾನೆ. ಭಗವಂತನ ಚೇಷ್ಟೆಯು ಭಕ್ತನಿಗಾಗಿ ಮತ್ತು ಭಕ್ತನ ಚೇಷ್ಟೆಯು ಭಗವಂತನಿಗಾಗಿ, ಆನಂದ, ಪ್ರೇಮದ ವೃದ್ಧಿಗಾಗಿಯೇ ಇವೆ. ಅಥವಾ ಹೀಗೂ ಹೇಳಬಹುದು, ಪ್ರೇಮವಾದರೋ ಅಲ್ಲಿ ಪೂರ್ಣವಾಗಿ ಇದ್ದೇ ಇದೆ, ಆನಂದವು ಅಲ್ಲಿ ಪೂರ್ಣವಾಗಿದೆ ಎಂದು ಹೇಳುವುದರಲ್ಲಿ ಅವಕಾಶವೇ ಇಲ್ಲ. ಭಗವಂತನಿಗಾಗಲೀ ಭಕ್ತನಿಗಾಗಲೀ ಎರಡೂ ಕಡೆಯಿಂದ ಅಲ್ಲಿ ಕೊರತೆ ಇಲ್ಲವೇ ಇಲ್ಲ. ಭಗವಂತನ ಭಕ್ತನು ಪ್ರಪಂಚದಲ್ಲಿ ಇರುವಷ್ಟು ದಿನ ನಗು-ನಗುತ್ತಾ, ಕುಣಿ-ಕಣಿಯುತ್ತಾ ಅವನ ಭಗವದ್ಭಾವಗಳನ್ನು ಪ್ರಚಾರ ಮಾಡುತ್ತಾ ಇರುತ್ತಾನೆ. ಇಂತಹ ಪುರುಷರ ಸಂಗದಲ್ಲಿ ನಾವೆಲ್ಲರೂ ಸೇರಿಹೋದರೆ ಎಷ್ಟು ಸಂತೋಷದ ಮಾತಾಗಿದೆ? ಈ ಪ್ರಕಾರ ಸತ್ಸಂಗದ ಮಹಿಮೆ ಅಗಿದೆ-</p>
<p class="Shlok">ತಾತ ಸ್ವರ್ಗ ಅಪಬರ್ಗ ಸುಖ ಧರಿ ಅತುಲಾ ಏಕ ಅಂಗ ।</p>
<p class="Shlok">ತೂಲ ನ ತಾಹಿ ಸಕಲ ಮಿಲಿ ಜೋ ಸುಖ ಲವ ಸತಸಂಗ॥ </p>
<p class="TXT-Right">(ಮಾನಸ 5/4)</p>
<p class="Text">ಅಯ್ಯಾ! ಸ್ವರ್ಗ ಮತ್ತು ಮೋಕ್ಷದ ಎಲ್ಲ ಸುಖಗಳನ್ನು ತಕ್ಕಡಿಯ ಒಂದೆಡೆ ಇಟ್ಟು, ಇನ್ನೊಂದರಲ್ಲಿ ಇರಿಸಿದ ಕ್ಷಣಮಾತ್ರದ ಸತ್ಸಂಗದ ಸುಖಕ್ಕೆ ಸರಿಸಮಾನ ವಾಗಲಾರದು. ಏಕೆಂದರೆ ಸ್ವರ್ಗವಾದರೋ ದೊಡ್ಡವಸ್ತುವೇ ಅಲ್ಲ ಮತ್ತು ಮುಕ್ತಿಯಾದರೋ ಅವನು ಬೇರೆಯವರಿಗೇ ಕೊಡುತ್ತಾನೆ. ಅವನಾದರೋ ಬದುಕಿರುವಾಗಲೇ ಮುಕ್ತನಾಗಿದ್ದಾನೆ ಅರ್ಥಾತ್ ಜೀವನ್ಮುಕ್ತನಾಗಿದ್ದಾನೆ.</p>
<p class="Text para-style-override-2">ಈ ಪ್ರಕಾರ ತನ್ನ ಸಮಯವನ್ನು ಕಳೆಯುವವನ ಜೀವನವಾದರೋ ಒಂದು ಪ್ರಕಾರದಿಂದ ಅಲೌಕಿಕವಾಗಿದೆ. ಅವನೊಂದಿಗೆ ಇರುವವರೂ, ಆ ಸಮೂಹದಲ್ಲಿ ಇರುವವರೂ ಕೂಡ ಆನಂದದಲ್ಲಿ ಮುಗ್ಧನಾಗುತ್ತಾ ಇರುತ್ತಾರೆ; ನಿರಂತರ ಭಗವಂತನ ಚರ್ಚೆ ಆಗುತ್ತಾ ಇರಲಿ ಮತ್ತು ಇದರಲ್ಲೇ ನಮ್ಮ ಜೀವನ ಕಳೆಯುತ್ತಿರಲಿ ಎಂದು ಅವರು ಬಯಸುತ್ತಾರೆ. ಭೋಗವನ್ನಾಗಲೀ, ಮೋಕ್ಷವನ್ನಾಗಲೀ ಬಯಸುವುದಿಲ್ಲ; ಏಕೆಂದರೆ ಇವೆಲ್ಲವು ಇದಕ್ಕೆ ಸರಿಸಮಾನವಾಗಿ ಯಾವ ಮಹತ್ವವೂ ಇಡುವುದಿಲ್ಲ. ಅಲ್ಲಿ ಲಜ್ಜೆ, ಭಯ, ಮಾನ, ದೊಡ್ಡಸ್ತಿಕೆ, ಆದರ, ಸತ್ಕಾರ, ಸ್ತುತಿ, ಪ್ರಾರ್ಥನೆ ಯಾವುದೂ ಇರುವುದಿಲ್ಲ, ಎಲ್ಲ ಭಾವಗಳಿಂದ ಮತ್ತು ಕ್ರಿಯೆಗಳಿಂದ ಮೇಲಕ್ಕೆದ್ದು ಅವನ ಒಂದು ಅಲೌಕಿಕ ಸ್ಥಿತಿಯಾಗುತ್ತದೆ. ಇದಕ್ಕಾಗಿಯೇ ನಮ್ಮ ಜನ್ಮವಿರುವುದು ಎಂದು ತಿಳಿದುಕೊಂಡು ತನ್ನ ಸಮಯವನ್ನು ಮೇಲೆ ಹೇಳಿದ ಪ್ರಕಾರದಿಂದ ಕಳೆಯಬೇಕು.<span></span></p>


<p class="Page-Break"> </p>
<p class="Chapter-Heading" id="toc_marker-4">2. ಭಗವದ್ಭಕ್ತ ಮಹಾತ್ಮರ ಸ್ವರೂಪ ಹಾಗೂ ಪ್ರಭಾವ</p>
<p class="Text">ನಾವೆಲ್ಲ ಮಹಾತ್ಮಾ ಪುರುಷರ ವಚನದಂತೆ ಆಗುವಂತಹುದನ್ನು ಹೇಳಿರಿ ಎಂದು ನಾವು ಕೇಳಿದರೆ, ನಾವು ಹೇಳುತ್ತೇವೆ-ಒಂದು ಮೆಟ್ಟಲು ಇನ್ನೂ ಮುಂದೆ ಹೋಗಿರಿ. ಏಕೆಂದರೆ ಮಹಾತ್ಮರಿಂದ ಪರಮಾತ್ಮನು ದೊಡ್ಡವನಾಗಿದ್ದಾನೆ, ಅದಕ್ಕಾಗಿ ಪರಮಾತ್ಮನ ವಚನಕ್ಕನುಸಾವೇ ಆಗಿಹೋಗಲಿ. ಗೀತೆಯು ಸಾಕ್ಷಾತ್ ಭಗವಂತನ ವಚನವಾಗಿದೆ, ಶ್ವಾಸವಾಗಿದೆ, ಹೃದಯವಾದೆ; ಅದಕ್ಕಾಗಿ ಇದು ಭಗವಂತನ ವಾಙ್ಮಯೀ ಮೂರ್ತಿಯಾಗಿದೆ. ಆದ್ದರಿಂದ ತಮ್ಮ ಜೀವನವನ್ನು ಗೀತಾಮಯವಾಗಿಸಬೇಕು. ಮಾತು ಶ್ರೋತಾ ಮತ್ತು ವಕ್ತಾ ಇವರದು. ಇಬ್ಬರಲ್ಲಿಯೂ ಅದ್ಭುತ ಶಕ್ತಿ ಇರುತ್ತದೆ. ಅವರಿಬ್ಬರ ವಿಷಯದಲ್ಲಿ - ಲೌಕಿಕ ವಿಷಯದಲ್ಲಿ ಮತ್ತು ಅಧ್ಯಾತ್ಮಿಕ ವಿಷಯದಲ್ಲಿ ಶಾಸ್ತ್ರಗಳಲ್ಲಿ ಒಂದು ಕಥೆ ಬರುತ್ತದೆ. ಮಹಾಭಾರತದಲ್ಲಿ ಬರೆದಿದೆ-ತುಲಾಧಾರನೆಂಬ ಓರ್ವ ವೈಶ್ಯನಿದ್ದ, ಅವನ ಬಳಿಗೆ ಒಮ್ಮೆ ಜಾಜಲಿ ಋಷಿಗಳು ಬಂದರು. ಅವರು ಸಮುದ್ರ ತಟದಲ್ಲಿ ಭಾರೀ ದೊಡ್ಡ ತಪಸ್ಸುಮಾಡಿದ್ದರು. ತಪಸ್ಸಿನ ಕಾಲದಲ್ಲಿ ಅವರ ತಲೆಯ ಮೇಲೆ ಪಕ್ಷಿಗಳು ಗೂಡು ಕಟ್ಟಿಕೊಂಡವು. ನನ್ನ ತಲೆಯಮೇಲೆ ಪಕ್ಷಿಗಳು ಗೂಡುಕಟ್ಟಿವೆ ಎಂದು ಅವರಿಗೆ ತಿಳಿದಾಗ ಅವರು ಏನೂ ಮಾತಾಡಲಿಲ್ಲ, ಅಚಲರಾಗಿದ್ದರು, ಕೊರಡಿನಂತೆ ಅಲುಗಾಡಲಿಲ್ಲ, ಶೌಚಾದಿಗಳ ಮಾತೇ ಇಲ್ಲ, ಊಟ-ತಿಂಡಿ-ಮಲಗುವುದು ಏನೂ ಇಲ್ಲ. ಮರದಂತೆ ಸ್ಥಿರವಾಗಿಯೇ ಇದ್ದರು. ಪಕ್ಷಿಗಳ ಮರಿಗಳೂ ಪುನಃ ಮೊಟ್ಟೆ ಇಟ್ಟವು, ಮೊದಲಿನ ಪಕ್ಷಿಗಳು ಹಾರಿಹೋದುವು. ಈಗ ಯಾವ ಪಕ್ಷಿಗಳು ಹುಟ್ಟಿದ್ದವೋ ಆ ಪಕ್ಷಿಗಳ ಜೋಡಿ ಅನೇಕ ಸಮಯದವರೆಗೆ ಅದರಲ್ಲೇ ಇದ್ದುವು. ರಾತ್ರಿಯಲ್ಲಿ ಗೂಡಿಗೆ ಬರುತ್ತಿದ್ದುವು, ಬೆಳಗಾಗುತ್ತಲೇ ಆಹಾರಕ್ಕಾಗಿ ಹೊರಟುಹೋಗುತ್ತಿದ್ದವು. ಒಮ್ಮೆ ಆ ಪಕ್ಷಿಗಳು ಹಾರಿಹೋದುವು ಮತ್ತೆ ಒಂದು ತಿಂಗಳವರೆಗೆ ಹಿಂದಿರುಗಿ ಬರಲೇ ಇಲ್ಲ. ಜಾಜಲಿಯವರು-ಈಗ ಅವು ಬೇರೆ ಎಲ್ಲಾದರು ಗೂಡು ಕಟ್ಟಿಕೊಂಡಿರಬಹುದು, ಅದಕ್ಕಾಗಿ ಈ ಹೊರೆಯನ್ನು ಇಳಿಸಬೇಕೆಂದು ಯೋಚಿಸಿ ತಲೆಯಮೇಲಿನ ಹೊರೆಯನ್ನು ಇಳಿಸಿಬಿಟ್ಟರು. ಇದಾದ ನಂತರ ಜಗತ್ತಿನಲ್ಲಿ ನನ್ನಂತೆ ತಪಸ್ಸು ಯಾರಾದರೂ ಮಾಡಬಲ್ಲರೇ! ಎಂಬ ಅಹಂಕಾರ ಅವರ ಮನದಲ್ಲಿ ಉಂಟಾಯಿತು. ಅವರು ಈ ಪ್ರಕಾರ ಅಹಂಕಾರ ಪಟ್ಟಾಗ ಆಕಾಶವಾಣಿಯಾಯಿತು-ಹೇ ಜಾಜಲಿ! ನೀನು ಇಷ್ಟು ಅಭಿಮಾನಪಡಬೇಡ. ತುಲಾಧಾರ ವೈಶ್ಯನು ಹೇಗೆ ತಪಸ್ಸು ಮಾಡುತ್ತಿದ್ದಾನೋ ಅವನ ಮುಂದೆ ನಿನ್ನ ತಪಸ್ಸು ಏನೂ ಅಲ್ಲ. ಜಾಜಲಿಯವರು ಯೋಚಿಸಿದರು-ಒಳ್ಳೆಯದು ನಡಿ, ತುಲಾಧಾರ ವೈಶ್ಯನ ಬಳಿಗೆ ಹೋಗಿ, ತುಲಾಧಾರ ವೈಶ್ಯನು ಯಾರಿದ್ದಾನೆಂದು ನೋಡುವಾ. ತುಲಾಧಾರ ವೈಶ್ಯನನ್ನು ಕೇಳುತ್ತಾ-ಕೇಳುತ್ತಾ ಅವರು ಅವನ ಬಳಿಗೆ ಬಂದು ನೋಡುತ್ತಾರೆ-ಅವನು ಅಂಗಡಿಯಲ್ಲಿ ಕುಳಿತು ವ್ಯಾಪಾರ ಮಾಡುತ್ತಿದ್ದಾನೆ. ಉಪ್ಪು, ಎಣ್ಣೆ, ಸಕ್ಕರೆ, ತುಪ್ಪ, ಹಿಟ್ಟು ಎಲ್ಲ ಖಾದ್ಯ ಪದಾರ್ಥಗಳನ್ನು ಮಾರುತ್ತಿದ್ದಾನೆ; ರಸವನ್ನು ಮಾರುತ್ತಿದ್ದಾನೆ, ಆದರೆ ಮದ್ಯ, ಅರಗು ಮಾರುತ್ತಿರಲಿಲ್ಲ. ಇದನ್ನು ನೋಡಿ ಜಾಜಲಿಯವರು-ಇಲ್ಲಿ ಆಕಾಶವಾಣಿಗನುಸಾರವಾಗಿ ಯಾವ ಮಾತೂ ಕಾಣುವುದಿಲ್ಲ, ನನಗೆ ಭ್ರಮೆ ಆಗುತ್ತಿಲ್ಲವಲ್ಲ! ಹೀಗೆ ಯೋಚಿಸಿ ಅವರು ಮರಳಿ ಹೋಗಲು ಹೊರಟರು. ಆಗ ತುಲಾಧಾರ ವೈಶ್ಯನು ಅವರು ಹಿಂದಕ್ಕೆ ಹೋಗುವುದನ್ನು ಕಂಡು ತನ್ನ ಆಸನದಿಂದೆದ್ದು ಕೈಜೋಡಿಸಿ ಕೇಳತೊಡಗಿದನು-ಸ್ವಾಮಿ! ಸಮುದ್ರತೀರದಲ್ಲಿ ನೀವು ಯಾವ ತುಲಾಧಾರ ವೈಶ್ಯನ ವಿಷಯದಲ್ಲಿ ಆಕಾಶವಾಣಿ ಕೇಳಿದಿರೋ ಆ ತುಲಾಧಾರ ವೈಶ್ಯನು ನಾನೇ ಆಗಿದ್ದೇನೆ. ಇದನ್ನು ಕೇಳಿ ಜಾಜಲಿಯವರಿಗೆ ಇನ್ನೂ ಆಶ್ಚರ್ಯವಾಯಿತು, ಇದೂ ಇವನಿಗೆ ಹೇಗೆ ಗೊತ್ತಾಯಿತು? ನನ್ನ ತಪಸ್ಸಿನ ವಿಷಯವಾದರೋ ನಾನೇ ತಿಳಿದಿದ್ದೇನೆ, ಇವನಿಗೆ ಹೇಗೆ ತಿಳಿಯತು? ಮತ್ತೆ ಹೇಳಿದರು-ಅಯ್ಯಾ ವ್ಯಾಪಾರಿಯೇ! ನೀನು ರಸ ವಿಕ್ರಯ ಮಾಡುತ್ತಿ, ವ್ಯಾಪಾರ ಮಾಡುತ್ತಿರುವೆ, ಹಾಗಿರುವಾಗ ನಿನಗೆ ಈ ಪ್ರಕಾರದ ಜ್ಞಾನ ಹೇಗೆ ಉಂಟಾಯಿತು? ತುಲಾಧಾರನೆಂದ-ಸ್ವಾಮಿ! ನಾನು ಸತ್ಯಮಾತಾಡುತ್ತೇನೆ ಮತ್ತು ಎಲ್ಲರೊಡನೆ ಸಮವಾದ ವ್ಯವಹಾರ ಮಾಡುತ್ತೇನೆ. ಬೇಕಾದರೆ ಯಾರೇ ಬುದ್ಧಿವಂತ ಬರಲಿ ಅಥವಾ ಮೂರ್ಖಬರಲಿ, ಬಾಲಕನಾಗಿರಲೀ ಅಥವಾ ಯುವಕನಿರಲಿ, ಯಾರೇ ಬಂದರೂ ಅವರೊಂದಿಗೆ ನನ್ನ ವ್ಯವಹಾರ ಸಮಾನ ಭಾವದಿಂದ ಇರುತ್ತದೆ; ಇಷ್ಟೇ ಅಲ್ಲ, ಸುಖ-ದುಃಖ, ನಿಂದಾ-ಸ್ತುತಿ, ಮಾನ-ಅಪಮಾನ ನನಗೆ ಸಮಾನವಾಗಿವೆ. ಗೀತೆಯಲ್ಲಿ ಗುಣಾತೀತನ ಮತ್ತು ಭಕ್ತರ ಲಕ್ಷಣಗಳಲ್ಲಿ ಸಮತೆಯ ಯಾವ ಲಕ್ಷಣಗಳು ಬರೆದಿವೆಯೋ, ಅವೆಲ್ಲ ಲಕ್ಷಣಗಳನ್ನು ಅವನು ತನ್ನದಾಗಿಸಿಕೊಂಡಿದ್ದನು. ಈ ಕಾರಣದಿಂದಲೇ ಅವನಿಗೆ ಈ ಪ್ರಕಾರದ ಜ್ಞಾನ ಉಂಟಾಗಿತ್ತು. ಅವನಿಗೆ ವ್ಯಾಪಾರವು ತ್ಯಾಗಪೂರ್ಣವಾಗಿತ್ತು, ಜಗತ್ತಿನ ಹಿತಕ್ಕಾಗಿಯೇ ಇತ್ತು, ಹಣಕ್ಕಾಗಿ ಸ್ವಾರ್ಥಬುದ್ಧಿಯಿಂದ ಕೂಡಿರಲಿಲ್ಲ. ಜಾಜಲಿ ಹೇಳಿದರು-ನೀನು ದೊಡ್ಡ-ದೊಡ್ಡ ಮಾತನ್ನಾಡುತ್ತಿರುವೆ. ಆದರೆ ನಿನ್ನ ಕೆಲಸವಾದರೋ ತುಂಬಾ ಕೆಳಮಟ್ಟದ್ದಿದೆ. ತುಲಾಧಾರನೆಂದ-ಸ್ವಾಮಿ! ನೀವು ನನ್ನ ಕಾರ್ಯದ ಕಡೆಗೆ ನೋಡುವಿರಲ್ಲ? ಇದು ಬೇಸರದ ಸಂಗತಿಯಾಗಿದೆ. ಈ ಸಮಯದಲ್ಲಿ ಬ್ರಾಹ್ಮಣರು ತಮ್ಮ ಯಜ್ಞದ ಪರಿತ್ಯಾಗಗೈದು, ಕ್ಷತ್ರಿಯೋಚಿತ ಯಜ್ಞಗಳ ಅನುಷ್ಠಾನದಲ್ಲಿ ಪ್ರವೃತ್ತರಾಗಿದ್ದಾರೆ. ಹಣಗಳಿಸುವ ಪ್ರಯತ್ನದಲ್ಲಿ ತೊಡಗಿದ್ದು ಅನೇಕ ಲೋಭೀ ಮತ್ತು ನಾಸ್ತಿಕ ಪುರುಷರು ವೈದಿಕ ವಚನಗಳ ತಾತ್ಪರ್ಯ ತಿಳಿಯದೆ ಸತ್ಯದಂತೆ ಕಂಡುಬರುವ ಮಿಥ್ಯಾಯಜ್ಞಗಳ ಪ್ರಚಾರ ಮಾಡಿಬಿಟ್ಟಿದ್ದಾರೆ. ಯಾವುದು ವೇದ ವಿರುದ್ಧವಾಗಿದೆಯೋ ಆ ಪಶುಹಿಂಸೆಯನ್ನು ಯಜ್ಞದಲ್ಲಿ ಮಾಡುತ್ತಾರೆ. ವೇದಗಳಲ್ಲಿ ಪಶುಹಿಂಸೆ ಮಾಡುವುದು ಬರೆಯಲೇ ಇಲ್ಲ, ಈ ಬ್ರಾಹ್ಮಣರೇ ಈ ಪ್ರಕಾರದ ಮಾತನ್ನು ನಡೆಸಿದ್ದಾರೆ. ಅದರ ನಂತರ ತುಲಾಧಾರನು ಆಕಾಶದಲ್ಲಿ ಹಾರುತ್ತಿರುವ ಪಕ್ಷಿಳ ಕಡೆಗೆ ಸಂಕೇತಗೈದು ಹೇಳಿದರು- ಜಾಜಲಿಯವರೇ! ನಿಮ್ಮ ತಲೆಯಮೇಲೆ ಗೂಡು ಕಟ್ಟಿದ ಪಕ್ಷಿಗಳು ಇವೇ ಆಗಿವೆ. ನೀವು ಇವುಗಳನ್ನು ಕರೆಯಿರಿ, ಅದರಿಂದ ಇವು ನಿಮ್ಮ ತಲೆಯಮೇಲೆ ಈಗ ಬಂದು ಕುಳಿತುಕೊಳ್ಳುವವು. ಅವರು ಪಕ್ಷಿಗಳನ್ನು ಸಂಕೇತಗೈದು ಕರೆದರು, ತತ್ಕಾಲದಲ್ಲಿ ಆ ಪಕ್ಷಿಗಳು ಬಂದು ಅವರ ತಲೆಯಮೇಲೆ ಕುಳಿತವು ಮತ್ತು ಮನುಷ್ಯರಂತೆ ಸ್ಪಷ್ಟಮಾತಿನಿಂದ ತುಲಾಧಾರನಿಂದ ಉಪದಿಷ್ಟವಾದ ಧರ್ಮಗಳ ವರ್ಣನೆ ಮಾಡಿದವು. ಆಗ ಜಾಜಲಿಯವರು ತುಲಾಧಾರನಲ್ಲಿ ಹೇಳಿದರು-ನಿಮ್ಮ ವಚನಗಳ ಶಕ್ತಿಯನ್ನು ನೋಡಿ ನಿಮ್ಮಲ್ಲಿ ನನಗೆ ಶ್ರದ್ಧೆ ಉಂಟಾಗಿದೆ, ಏಕೆಂದರೆ ಈ ಪಕ್ಷಿಗಳೂ ಕೂಡ ನಿಮ್ಮ ಮಾತು ಮನ್ನಿಸುತ್ತವೆ. ಇದಾದ ನಂತರ ಉಪದೇಶವನ್ನು ಪಡೆದು ಜಾಜಲಿಯವರು ಅಲ್ಲಿಂದ ಹೊರಟುಹೋದರು. ಹೇಳುವ ಅಭಿಪ್ರಾಯವು-ತುಲಾಧಾರ ವೈಶ್ಯನಲ್ಲಿ ಇದೊಂದು ಅಲೌಕಿಕತೆ ಇತ್ತು. ಒಂದು ಪ್ರಕಾರದಿಂದ ಇದೊಂದು ಸಾಂಸಾರಿಕ ಪ್ರಭಾವವಾಗಿದೆ. ಅಧ್ಯಾತ್ಮ ವಿಷಯದ ಪ್ರಭಾವವಾದರೋ ಇದಕ್ಕಿಂತ ಉಚ್ಚ ಕೋಟಿಯದೆಂದು ತಿಳಿಯಲಾಗುತ್ತದೆ. ಏಕೆಂದರೆ ಅದರಿಂದ ಬೇರೆಯವರ ಶ್ರೇಯಸ್ಸು ಆಗಿಹೋಗುತ್ತದೆ. ಮಹಾಪುರುಷರ ಶಕ್ತಿಯ ಪ್ರಭಾವವು ಶಾಪಕೊಡುವುದು, ವರ ಕೊಡುವುದು, ಆಶೀರ್ವಾದಕೊಡುವ ಕಥೆಗಳಿಂದ ಶಾಸ್ತ್ರಗಳು ತುಂಬಿವೆ ಎಂದು ನಾನು ಹೀಗೆ ತಿಳಿಸಿದೆ. ಉಪನಿಷದ್, ಪುರಾಣ, ಇತಿಹಾಸ, ಮಹಾಭಾರತ, ವಾಲ್ಮಿಕೀ ರಾಮಾಯಣ, ಭಾಗವತ ಮುಂತಾದವುಗಳಲ್ಲಿ ಅನೇಕ ಉದಾರಣೆಗಳು ಇವೆ. ಸತ್ಯವಾದಿಯ ವಾಣಿಯಲ್ಲೂ ಈ ಶಕ್ತಿ ಬರುತ್ತದೆ, ಮತ್ತೆ ಸಾಕ್ಷಾತ್ ಭಗವತ್ ಪ್ರಾಪ್ತ ಪುರುಷರ ಮಾತಾದರೂ ಏನಿದೆ?</p>
<p class="Text">ಇನ್ನೊಂದು ಶಕ್ತಿ ಶ್ರೋತೃವಿನ ವಿಷಯದಲ್ಲಿದೆ, ಅದನ್ನು ಹೇಳುತ್ತಿದ್ದೇನೆ. ಪಾಂಡವರ ತಾಯಿ ಕುಂತೀದೇವಿಯು-ನೀವು ಇಂದು ಯಾವ ಭಿಕ್ಷೆಯನ್ನು ತಂದಿರೋ ಅದನ್ನು ಐದುಮಂದಿ ಅಣ್ಣತಮ್ಮಂದಿರು ಸೇರಿ ಉಪಯೋಗಿಸಿರಿ, ಅರ್ಥಾತ್ ಹಂಚಿಕೊಳ್ಳಿ ಎಂದು ಆದೇಶವಿತ್ತಳು. ಭೀಮಸೇನನೆಂದ-ಅಮ್ಮಾ! ಇಂದಿನ ಭಿಕ್ಷೆಯಲ್ಲಿ ಒಂದು ಹೆಣ್ಣುನ್ನು ತಂದಿರುವೆವು. ತಾಯಿ ಹೇಳಿದಳು-ನೀನು ಹೆಣ್ಣಿನ ಹೆಸರೆತ್ತಲಿಲ್ಲ, ‘ಅಮ್ಮಾ! ಭಿಕ್ಷೆ ತಂದಿದ್ದೇವೆ’ ಇಷ್ಟೇ ಹೇಳಿದೆ. ಕುಂತಿಯು ಯೋಚಿಸುತ್ತಾಳೆ-ತುಂಬಾ ಕಷ್ಟದ ಮಾತಾಯಿತಲ್ಲ, ‘ನೀವು ಐವರೂ ಇದನ್ನು ಉಯೋಗಿಸಿಕೊಳ್ಳಿ’ ಎಂದು ನಾನು ಹೇಳಿದ ಮಾತು ಹೇಗೆ ಸತ್ಯವಾದೀತು? ನನ್ನ ಮಾತು ಸತ್ಯವಾಗುವುದು ತುಂಬಾ ಕಷ್ಟವಾಗಿದೆ, ಈ ವಚನವನ್ನು ಸತ್ಯಾಗಿಸುವುದು ನನ್ನ ಕೈಯೊಳಗಿಲ್ಲ. ಇದನ್ನು ಸತ್ಯಾಗಿಸುವುದಾದರೋ ಪಾಂಡವರ ಕೈಯಲ್ಲಿದೆ. ಇದರ ಕುರಿತು ಯುಧಿಷ್ಠಿರನು ಹೇಳಿದನು-ಅಮ್ಮಾ! ಈ ಆಜ್ಞೆಯ ಪಾಲನೆ ನಾವು ಮಾಡುವೆವು ಮತ್ತು ಐದು ಜನರು ಸೇರಿಯೇ ಇವಳೊಂದಿಗೆ ವಿವಾಹವಾಗುವೆವು. ಈ ಮಾತು ಶಾಸ್ತ್ರದ ವಿರುದ್ಧವಾಗಿದೆ ಹಾಗೂ ಲೋಕವಿರುದ್ಧವೂ ಆಗಿದೆ. ಆದರೆ ಮಹಾರಾಜಾ ಯುಧಿಷ್ಠಿರನು ತಾಯಿಯ ವಚನಗಳನ್ನು ಆದರಿಸಿದನು, ಅದನ್ನು ಪಾಲಿಸಿದನು. ಈ ಪ್ರಕಾರ ತಾಯಿಯ ಮಾತುಗಳನ್ನು, ಮಹಾತ್ಮರ ವಚನಗಳನ್ನು ಯಾರು ಪಾಲನೆ ಮಾಡಿದರೋ, ಆ ಪಾಲಿಸುವವರ ಶಕ್ತಿಯನ್ನು ಶ್ರದ್ಧೆ ಎಂದು ಹೇಳಿ ಅಥವಾ ಪ್ರೇಮ ಎಂದು ಹೇಳಿ ಎರಡೂ ಒಂದೆ.</p>
<p class="Text">ಜಬಾಲಾನ ಪುತ್ರ ಸತ್ಯಕಾಮನು ಗುರುಗಳ ಆಜ್ಞೆಯನ್ನು ಪಾಲಿಸಿ ಬ್ರಹ್ಮನ ಪ್ರಾಪ್ತಿಮಾಡಿಕೊಂಡಿದ್ದನು. ರಾಜಾದ್ರುಪದನು ಪರಶಿವನ ಆಜ್ಞೆಯನ್ನು ಮನ್ನಿಸಿ ಹುಡುಗಿಯನ್ನು ಹುಡುಗನೆಂದೇ ತಿಳಿದು, ಬೇರೆ ರಾಜನ ಕನ್ಯೆಯೊಂದಿಗೆ ಅವನ ವಿವಾಹವನ್ನೂ ಮಾಡಿದನು, ಅದರಲ್ಲಿ ಸಫಲತೆಯೂ ಲಭಿಸಿತು. ಧೌಮ್ಯ ಮುನಿಯ ಶಿಷ್ಯ ಆರುಣಿಯು ಗುರುವಿನ ಆಜ್ಞೆಯ ಪಾಲನೆಯನ್ನು ಮಾಡಿ ಓದದೆಯೇ ಎಲ್ಲ ಶಾಸ್ತ್ರಗಳ ಜ್ಞಾನವನ್ನು ಸಂಪಾದಿಸಿಕೊಂಡನು. ಇಂತಹ ಅನೇಕರು ಆಜ್ಞೆ ಕೊಡುವವರ ಹಾಗೂ ಪಾಲನೆ ಮಾಡುವವರ ಉದಾಹರಣೆಗಳು ಶಾಸ್ತ್ರಗಳಲ್ಲಿ ದೊರೆಯುತ್ತವೆ. ಶಾಸ್ತ್ರಗಳು ಮತ್ತು ಮಹಾತ್ಮರ ಆಜ್ಞೆಯ ಪಾಲನೆಯನ್ನು ನಾವೆಲ್ಲ ಮಾಡಬೇಕು, ಅದರಂತೆ ನಡೆಯಬೇಕು. ನಮ್ಮಲ್ಲಿ ಒಂದು ವೇಳೆ ಇಂತಹ ಶಕ್ತಿಯು ಇದ್ದಿದ್ದರೆ, ಇಂದು ನೂರಾರು-ಸಾವಿರಾರು ಜನರು ಸಿದ್ಧರಾಗಿಹೋಗುತ್ತಿದ್ದರು ಮತ್ತು ಭಗವತ್ ಪ್ರಾಪ್ತ ಪುರುಷರಂತೆ ಆಗಿಹೋಗುತ್ತಿದ್ದರು ಅಥವಾ ಭಗವಂತನ ಪ್ರಾಪ್ತಿ ಆಗುತ್ತಿತ್ತು. ಆದರೆ ನಾವೇನು ಹೇಳುತ್ತಿದ್ದೆವೋ ಅದು ಪ್ರಾರ್ಥನೆಯ ರೂಪದಲ್ಲಿ ಹೇಳುತ್ತಿದ್ದೇವೆ, ವಿನಯದ ರೂಪದಲ್ಲಿ ಹೇಳುತ್ತಿದ್ದೇವೆ, ಯಾವುದೇ ಉಪದೇಶ-ಆದೇಶದ ರೂಪದಲ್ಲಿ ಹೇಳುತ್ತಿಲ್ಲ, ಏನೆಲ್ಲ ಹೇಳುತ್ತಿದ್ದೇವೋ ಅದು ಮಿತ್ರಭಾವದಿಂದ ಹೇಳುತ್ತಿದ್ದೇವೆ. ಈ ಮಿತ್ರಭಾವದಿಂದ ಹೇಳುವುದರಲ್ಲಿಯೂ ಒಂದು ರಹಸ್ಯವಿದೆ. ನಾವು ಸ್ವಾಮಿಯ ರೂಪದಲ್ಲಿ, ಗುರುಗಳ ರೂಪದಲ್ಲಿ ಹೇಳುತ್ತಿಲ್ಲ; ಏಕೆಂದರೆ ಹೀಗೆ ಹೇಳುವ ಅಕಾರ ನಾವು ತಿಳಿಯುವುದಿಲ್ಲ, ಕಾರಣ ನಾನು ವೈಶ್ಯವರ್ಣದ ಗೃಹಸ್ಥ ವ್ಯಕ್ತಿಯಾಗಿದ್ದೇನೆಂಬುದೇ ರಹಸ್ಯವಾಗಿದೆ. ಇನ್ನೊಂದು ಮಾತು - ವೇದವ್ಯಾಸರಲ್ಲಿರುವಂತಹ ಅಲೌಕಿಕ ಶಕ್ತಿಯು ನನ್ನಲ್ಲಿಲ್ಲ. ಅವರು ಸಂಜಯನಿಗೆ ದಿವ್ಯ ದೃಷ್ಟಿಯನ್ನು ಕೊಟ್ಟಿದ್ದರು, ಅದರಿಂದ ಅವನ ಇಂದ್ರಿಯಗಳು ಮತ್ತು ಮನ ದಿವ್ಯವಾಗಿಹೋಯಿತು; ಯಾವ ಪ್ರಕಾರ ಭಗವಂತನು ಅರ್ಜುನನಿಗೆ ಕೊಟ್ಟಿದ್ದನು ಹಾಗೂ ಹದಿನೈದು ವರ್ಷಗಳ ಬಳಿಕ ಹದಿನೆಂಟು ಅಕ್ಷೋಹಿಣಿ ಸೈನ್ಯವನ್ನು ಕೂಡ ಅದೇ ರೂಪದಲ್ಲಿ ಪ್ರಕಟಗೊಳಿಸಿದನು. ಒಂದು ವೇಳೆ ನಾವೂ ಕೂಡ ಹೀಗಿರುತ್ತಿದ್ದರೆ, ಭಗವಂತನು ಶಕ್ತಿಯನ್ನು ಕೊಟ್ಟು ಪ್ರಪಂಚಕ್ಕೆ ಕಳಿಸುತ್ತಿದ್ದನಾದರೆ ನಾವು ನನ್ನ ಶಕ್ತಿಯಿಂದ ನಿಮ್ಮಗಳಿಗೆ ಲಾಭ ಕೊಡುತ್ತಿದ್ದೆವು. ಎಲ್ಲ ಹಿರಿಯ-ಕಿರಿಯರಲ್ಲಿ ಸಮ್ಮತಿಯ ರೂಪದಲ್ಲಿ ನಿವೇದನೆ ಮಾಡಿಕೊಳ್ಳುತ್ತಿದ್ದೇನೆ- ನೀವೆಲ್ಲ ಇದನ್ನು ಉಪಯೋಗಿಸಿಕೊಂಡರೆ ನಾನು ನಿಮ್ಮೆಲ್ಲರ ಆಭಾರಿಯಾಗಿದ್ದೇನೆ. ನಮ್ಮ ಮೇಲೆ ನಿಮ್ಮ ದೊಡ್ಡ ದಯೆ ಇದೆ ಎಂದು ತಿಳಿಯುತ್ತೇನೆ.</p>
<p class="Text">ಈಗ ರಹಸ್ಯದ ಮಾತು ತಿಳಿಸುವುದಿದೆ. ಒಂದು ವೇಳೆ ನಾವು ಅಧಿಕಾರಿಗಳಾಗಿದ್ದು, ಸಾಮರ್ಥ್ಯಶಾಲಿಗಳಾಗುತ್ತಿದ್ದರೆ ಹಾಗೂ ಆ ಅಧಿಕಾರಕ್ಕನುಸಾರವಾಗಿ ನಾವು ಗುರು ಶಿಷ್ಟರ ಸಂಬಂಧವನ್ನು ಇಟ್ಟುಕೊಂಡು ಶಿಕ್ಷಣ ಅಥವಾ ಆದೇಶ ಕೊಡುತ್ತಿದ್ದರೆ, ಅದರ ಪರಿಣಾಮ ಏನಾದೀತು ಎಂದು ಹೇಳಲಾರೆವು. ಏನೂ ಹೇಳಲಾಗುದಿಲ್ಲ. ಆದರೆ ಗುರುವಿನ ಆಜ್ಞೆಯನ್ನು ಪಾಲಿಸದೇ ಇರುವವನ ಪತನವಾಗುತ್ತದೆ ಎಂಬುದು ಇದ್ದೇ ಇದೆ. ನಿಮ್ಮ ಮತ್ತು ನನ್ನದು ಮಿತ್ರತೆಯ ಸಂಬಂಧವಿದೆ, ಅದಕ್ಕಾಗಿ ನಮ್ಮ ಯಾವ ಅಭಿಪ್ರಾಯವಿದೆಯೋ, ಸಮ್ಮತಿ ಇದೆಯೋ ಅದನ್ನು ನೀವು ಉಪಯೋಗದಲ್ಲಿ ತರದಿದ್ದರೂ ಪಾಪಕ್ಕೆ ಭಾಗಿಯಾಗಲಾರಿರಿ. ನಿಮಗೆ ಇದರಿಂದ ಪಾಪವು ತಟ್ಟಲಾರದೆಂಬ ಈ ಮಾತನ್ನು ನಾವು ಒತ್ತಿಹೇಳಬಲ್ಲೆವು. ಒಂದು ವೇಳೆ ನಾವು ಗುರುಗಳಾಗಿದ್ದು ಆ ಸಂಬಂಧವನ್ನು ನಿಮ್ಮ ಜೊತೆಗೆ ಜೋಡಿಸಿದ್ದರೆ ಹಾಗೂ ನೀವು ನಮ್ಮ ಆಜ್ಞೆಯನ್ನು ಪಾಲಿಸದಿದ್ದರೆ ನಿಮ್ಮ ಪತನವಾಗುವುದು ಮತ್ತು ಆಜ್ಞೆಯ ಪಾಲನೆ ಮಾಡದಿರುವುದರಿಂದ ಸ್ವಲ್ಪ ಭಯವೂ ಆಗುತ್ತಿತ್ತು. ಒಂದು ವೇಳೆ ಆ ಶಕ್ತಿಯು ನಮ್ಮಲ್ಲಿದ್ದರೆ ನಮ್ಮ ಆ ಶಕ್ತಿಯು ಬಲವಂತವಾಗಿ ನಿಮ್ಮಿಂದ ಮಾಡಿಸಿಕೊಳ್ಳುತ್ತಿತ್ತು. ರಾಜರ ಆಜ್ಞೆಯು ಬಲವತ್ತರವಾಗಿರುತ್ತದೆ, ರಾಜನ ಆದೇಶವಿರುತ್ತದೆ ಮತ್ತು ಅದಕ್ಕನುಸಾರ ಮಾಡಬೇಕಾಗುತ್ತದೆ, ಅದರಲ್ಲಿ ಹೆಚ್ಚು-ಕಡಿಮೆ ಮಾಡಲಾಗುವುದಿಲ್ಲ. ಇದಾದರೋ ಆ ವಕ್ತಾನ, ಎಂತಹ ಶಕ್ತಿಯಿದೆಯೋ ಅದರಮೇಲೆ ನಿರ್ಧಾರವಾಗುತ್ತದೆ. ಆದರೆ ಅದೊಂದಿಗೆ ಲಾಭದ ಮಾತು ಇರುವಂತೆ ಜೊತೆಗೆ ನಮ್ಮ ಅಪಾಯದ ಮಾತೂ ಇರುವುದು ಜೊತೆ-ಜೊತೆಯಾಗಿದೆ. ಆ ಮಾತನ್ನು ಒಪ್ಪಿಕೊಳ್ಳದಿರುವುದರಿಂದ ಅಪಾಯವಿದೆ. ಒಂದು ವೇಳೆ ನೀವುಗಳು ನಮ್ಮ ಮಾತನ್ನು ಉಪಯೋಗಿಸದಿದ್ದರೆ ಅದರ ಲಾಭದಿಂದ ವಂಚಿತರಾಗುವಿರಿ, ಹೊಸದಾದ ಯಾವುದೇ ನಷ್ಟ, ಯಾವುದೇ ಪಾಪ ತಟ್ಟಲಾರದು. ಈ ಮಾತನ್ನು ಉಪಯೋಗದಲ್ಲಿ ತರಲೇಬೇಕೆಂದು ನಾವು ನಿಮ್ಮನ್ನು ಬಾಧ್ಯರಾಗಿಸುವುದಿಲ್ಲ. ನೀವು ಉಪಯೋಗದಲ್ಲಿ ತರಬಹುದು, ಬಿಡಬಹುದು ನಿಮ್ಮ ಇಚ್ಛೆ. ಉಪಯೋಗದಲ್ಲಿ ತರುವುದರಿಂದ ಲಾಭ, ತರದಿರುವುದರಿಂದ ಯಾವುದೇ ಹಾನಿಯಿಲ್ಲ. ಆದರೆ ಒಂದು ವೇಳೆ ಇದನ್ನೂ ಕೂಡ ನಷ್ಟವೆಂದು ತಿಳಿದರೆ ಅವಶ್ಯವಾಗಿದೆ, ಏನದು? ಲಾಭದಿಂದ ವಂಚಿತರಾಗಿರುವುದು. ಇದಾದರೋ ನಷ್ಟವು ಅವಶ್ಯವಾಗಿದೆ. ‘ಸತ್ಯ ಮಾತಾಡಬೇಕು’ ಎಂದು ನಿಮ್ಮಲ್ಲಿ ಹೇಳಲಾಗುತ್ತದೆ ಮತ್ತು ನೀವು ಸತ್ಯವಾಗಿ ಮಾತಾಡುವುದಿಲ್ಲ; ಇದರಿಂದ ಸತ್ಯಮಾತಾಡುವುದರಿಂದ ಆಗುವ ಲಾಭದಿಂದ ವಂಚಿತರಾಗಿಯೇ ಆಗುವಿರಿ. ಬ್ರಹ್ಮಚರ್ಯ ಪಾಲನೆ ಮಾಡಬೇಕು ಎಂದು ಹೇಳಿದಾಗ, ನೀವು ಅದನ್ನು ಮಾಡದೇ ಇದ್ದರೆ, ಬ್ರಹ್ಮಚರ್ಯಪಾಲನೆಯಿಂದ ಸಿಗುವ ಲಾಭವು ನಿಮಗೆ ಹೇಗೆ ಸಿಗಬಹುದು? ಶಾಸ್ತ್ರದ ಮಾತನ್ನು ಪಾಲಿಸುವುದರಿಂದ ನಮಗೆ ಲಾಭವು ಪ್ರತ್ಯಕ್ಷವಾಗಿಯೇ ಆಗುತ್ತದೆ. ಅದಕ್ಕಾಗಿ ನಾವುಗಳು-</p>
<p class="Shlok">ಗೀತಾ ಸುಗೀತಾ ಕರ್ತವ್ಯಾ ಕಿಮನ್ಯೈಃ ಶಾಸ್ತ್ರವಿಸ್ತರೈಃ ।</p>
<p class="Shlok">ಯಾ ಸ್ವಯಂ ಪದ್ಮನಾಭಸ್ಯ ಮುಖ ಪದ್ಮಾದ್ವಿನಿಃಸೃತಾ ॥ </p>
<p class="Text">ಸಾಕ್ಷಾತ್ ಭಗವಂತನ ಮುಖಪದ್ಮದಿಂದ ನಿಃಸೃತ (ಹೊರಟ) ಪರಮಶಾಸ್ತ್ರ ಗೀತೆಯನ್ನು ಒಳ್ಳೆಯ ರೀತಿಯಿಂದ ಅಭ್ಯಾಸ ಮಾಡಬೇಕು ಮತ್ತು ಗಾಯನ - ಮನನವನ್ನು ಕೂಡಾ ಒಳ್ಳೆಯ ಪ್ರಕಾರದಿಂದ ಮಾಡಬೇಕು. ಉಳಿದ ಬೇರೆ ಶಾಸ್ತ್ರಗಳ ವಿಸ್ತಾರದ ಆವಶ್ಯಕತೆ ಏನಿದೆ? ಇದರಲ್ಲಿ ಬೇರೆ ಶಾಸ್ತ್ರಗಳ ಅವಹೇಳನೆ ಮಾಡಿಲ್ಲ. ಶಾಸ್ತ್ರಗಳಿಗೆ ಗೌರವವೇ ಕೊಡಲಾಗಿದೆ ಮತ್ತು ಅದಕ್ಕಿಂತಲೂ ಹೆಚ್ಚಾಗಿ ಗೀತೆಗೆ ಮಹತ್ತ್ವವನ್ನು ಕೊಡಲಾಗಿದೆ. ಶಾಸ್ತ್ರಗಳ ಆವಶ್ಯಕತೆಯೇನೋ ಇದೆ, <span class="char-style-override-3">‘ಗೀತಾ ಸುಗೀತಾ ಕರ್ತವ್ಯಾ’ </span>ಗೀತೆಯನ್ನು ಚೆನ್ನಾಗಿ ಅಭ್ಯಾಸ ಮಾಡಿದರೆ ಮತ್ತೆ ಬೇರೆ ಶಾಸ್ತ್ರಗಳ ಆವಶ್ಯಕತೆ ಇಲ್ಲವೇ ಇಲ್ಲ. ಶಾಸ್ತ್ರಗಳು ನಿರರ್ಥಕವಲ್ಲ, ಶಾಸ್ತ್ರಗಳು ಅಮೂಲ್ಯವಾಗಿವೆ; ಆದರೆ ಆತ್ಮದ ಉದ್ಧಾರಕ್ಕಾಗಿ ಗೀತೆಯ ಅಭ್ಯಾಸವನ್ನು ಚೆನ್ನಾಗಿ ಮಾಡಿಕೊಂಡರೆ ಬೇರೆ ವಿಶೇಷ ಆವಶ್ಯಕತೆ ಇಲ್ಲವೆಂಬುದು ಸಿದ್ಧವಾಗಿದೆ. ಏಕೆಂದರೆ ಈ ಗೀತೆಯು ಭಗವಾನ್ ಪದ್ಮನಾಭನ ಮುಖಕಮಲದಿಂದ ಹೊರಟಿದೆ. ಪದ್ಮನಾಭನೆಂದರೆ ಭಗವಾನ್ ವಿಷ್ಣು ಆಗಿದ್ದಾನೆ. ಅವನ ನಾಭಿಯಿಂದ ಕಮಲವು ಹೊರಟಿದೆ. ಪದ್ಮನಾಭ ಮತ್ತು ಮುಖಪದ್ಮ ಇವೆರಡರಲ್ಲಿಯೂ ಕಮಲ ಶಬ್ದ ಬಂದಿದೆ. ಗೀತೆ ಏನಿದೆಯೋ ಅದು ಭಗಂತನ ಮುಖಕಮಲದಿಂದ ಹೊರಟಿದೆ ಮತ್ತು ಎಲ್ಲ ಶಾಸ್ತ್ರಗಳೇನಿವೆಯೋ ಅವು ನಾಭಿಕಮಲದಿಂದ ಹೊರಟಿವೆ. ಎಲ್ಲ ಶಾಸ್ತ್ರಗಳು ಹೇಗೆ ಹೊರಟವು? ಕೇಳಿರಿ-ನಾಭಿಯಿಂದ ಕಮಲ ಉಂಟಾಯಿತು, ಆ ಕಮಲದಿಂದ ಬ್ರಹ್ಮನ ಉತ್ಪತ್ತಿಯಾಯಿತು, ಬ್ರಹ್ಮದೇವರಿಂದ ವೇದಗಳ ಆವಿರ್ಭಾವವಾಯಿತು, ವೇದಗಳ ಆಧಾರದಿಂದ ಇತಿಹಾಸ, ಪುರಾಣ, ಶಾಸ್ತ್ರ, ದರ್ಶನಶಾಸ್ತ್ರ, ಉಪನಿಷದ್-ಶ್ರುತಿಗಳು-ಇವೆಲ್ಲ ಶಾಸ್ತ್ರಗಳ ವಿಸ್ತಾರವಾಯಿತು. ಆದರೆ ಗೀತೆಯಾದರೋ ಭಗವಂತನ ಮುಖದಿಂದಲೇ ಹೊರಟಿದೆ, ನಾಭಿಯಿಂದ ಅಲ್ಲ. ವೇದಾದಿಗಳು ಮೆಟ್ಟಲುಮೆಟ್ಟಲಾಗಿ ಹೊರಟಿವೆ ಮತ್ತು ಗೀತೆಯು ಭಗವಾನ್ ಶ್ರೀಕೃಷ್ಣನ ಮುಖದಿಂದ ಉತ್ಪನ್ನವಾಗಿದೆ. ಆದ್ದರಿಂದ ನಾವೇನು ನಿವೇದಿಸಿಕೊಳ್ಳುತ್ತಿದ್ದೇವೋ ಮೊದಲ ದರ್ಜೆಯಲ್ಲಿ ಹೆಚ್ಚಾಗಿ ಗೀತೆಯ ಮಾತನ್ನೇ ಹೇಳುತ್ತಿದ್ದೇವೆ ಮತ್ತು ಎರಡನೆ ದರ್ಜೆಯಾಗಿ ಬೇರೆ ಎಲ್ಲ ಶಾಸ್ತ್ರಗಳ, ದರ್ಶನಶಾಸ್ತ್ರ ಅಥವಾ ಉಪನಿಷತ್ತಿನ, ರಾಮಾಯಣ, ಮಹಾಭಾರತ, ಭಾಗವತಾದಿ ಎಷ್ಟು ನಮ್ಮ ಶ್ರುತಿ-ಸ್ಮೃತಿ-ಇತಿಹಾಸ ಮತ್ತು ಪುರಾಣಗಳಿವೆಯೋ ಅವುಗಳ ಮಾತನ್ನು ಹೇಳುತ್ತೇವೆ. ಆದ್ದರಿಂದ ಯಾವ ಭಗವಂತನ ವಚನಗಳಿವೆಯೋ, ಮಹಾಪುರುಷರ ವಚನಗಳಿವೆಯೋ ಅವುಗಳನ್ನು ನೀವು ಉಪಯೋಗದಲ್ಲಿ ತಂದರೆ ನಿಮ್ಮಗಳ ಕಲ್ಯಾಣವಾಗಬಹುದು ಎಂದು ನನಗೆ ವಿಶ್ವಾಸವಿದೆ ಮತ್ತು ಒಂದು ವೇಳೆ ಇವನ್ನು ನಾನು ಉಪಯೋಗದಲ್ಲಿ ತಂದರೆ ನನ್ನ ಕಲ್ಯಾಣವೂ ಆಗಬಹುದು, ಇದರಲ್ಲಿ ಯಾವ ಸಂದೇಹದ ಮಾತೂ ಇಲ್ಲ. ಯಾವುದು ನಮ್ಮಲ್ಲಿ ಭಗವಚ್ಚರ್ಚೆ ಆಗುತ್ತಿದೆಯೋ, ಈ ಭಗವಚ್ಚರ್ಚಾರೂಪೀ ಸಂಗದಿಂದ ನಿಮಗೆ ಯಾವ ಲಾಭವಾಗುತ್ತದೋ ಅದಾದದೋ ನೀವೇ ತಿಳಿಯಬಲ್ಲಿರಿ. ನನಗಾದರೋ ಲಾಭವಾಗುತ್ತಿರುವುದರ ಮಾತು ಪ್ರತ್ಯಕ್ಷವಾಗಿ ತಿಳಿವಳಿಕೆಯಲ್ಲಿ ಬರುತ್ತದೆ. ಮನುಷ್ಯನಿಗೆ ತನ್ನದಾದ ಅನುಭವವಿದ್ದೇ ಇದೆ. ಭಗವಂತನ ಮತ್ತು ರಾಧಿಕೆಯ ಲೀಲೆಯನ್ನು ನೋಡುತ್ತಿದ್ದೇನೆ, ನಾನು ಅದರಲ್ಲಿ ಒಂದಾಗಿದ್ದೇನೆ, ಭಗವಂತನ ರಾಸಕ್ರೀಡೆಯಲ್ಲಿ ನನಗೆ ಪ್ರವೇಶವಿದೆ, ಅದರ ವಿಷಯದಲ್ಲಾದರೋ ನಾನು ನನ್ನ ಅನುಭವ ಹೇಳಬಲ್ಲೆನು’ ಹೀಗೆ ಹೇಳುವವನು ತನಗೆ ಮತ್ತು ಜಗತ್ತಿಗೆ ಮೋಸಮಾಡುವವನಾಗಿದ್ದಾನೆ, ಅವನ ಮಾತಿನ ಮೇಲೆ ವಿಶ್ವಾಸವಿಡಬಾರದು. ಯಾವಾಗ ನನಗೆ ಎಂದಾದರೂ ಇಂತಹ ಘಟನೆ ಪ್ರಾಪ್ತವಾಗಿದೆ ಅಥವಾ ಇಲ್ಲವೆಂದು ನಾನು ಏನೂ ಹೇಳಲಾರೆ. ಯಾವುದನ್ನು ನಾನು ಸ್ವತಃ ನಿಷೇಧ ಮಾಡುತ್ತಿರುವಾಗ ದಂಭವೆಂದು ಹೇಳುತ್ತಿರುವಾಗ, ನಾನೇಕೆ ದಂಭಾಚಾರಿಗಳ ಪಂಕ್ತಿಯಲ್ಲಿ ಒಂದಾಗುವೆ! ನನಗೆ ಅನುಭವವಾಗುತ್ತಿದೆ ಎಂದು ಹೇಳುವವನನ್ನು ನಾನು ದಂಭೀ ಎಂದು ತಳಿಯುತ್ತೇನೆ. ಹೇಳದೇ ಇರುವವರಲ್ಲಿ ಯಾರೋ ಒಬ್ಬರಿರುತ್ತಾರೆ.</p>
<p class="Text">ಒಂದು ಶ್ರುತಿ ಹೇಳುತ್ತದೆ — ನಾನು ಬ್ರಹ್ಮವನ್ನು ತಿಳಿದುಕೊಂಡೆ ಎಂದು ಯಾವನು ಹೇಳುತ್ತಾನೋ, ಅವನು ತಿಳಿದಿಲ್ಲ, ನಾನು ಬ್ರಹ್ಮವನ್ನು ತಿಳಿಯಲಿಲ್ಲ ಎಂದು ಹೇಳುವನೋ, ಅವನೂ ತಿಳಿದಿಲ್ಲ. ಆದರೆ ಯಾರು ನಾನು ಬ್ರಹ್ಮವನ್ನು ಅರಿತೇಬಿಟ್ಟೆ ಎಂದು ಒಪ್ಪಿಕೊಳ್ಳುವನೋ ಅವನು ಏನೂ ಅರಿತಿಲ್ಲ, ಅದಾದರೋ ಖಂಡಿತವಾಗಿ ತಪ್ಪಾಗಿದೆ- <span class="char-style-override-3">‘ನಾಹಂ ಮನ್ಯೆ ಸುವೇದೇತಿ ನೋನ ವೇದೇತಿ ವೇದ ಚ । ಯೋ ನಸ್ತದ್ವೇದ ತದ್ವೇದ ನೋ ನ ವೇದೇತಿ ವೇದ ಚ॥ </span>(ಕೇನ-ಉ-2/10) ಈ ಪ್ರಕಾರದಿಂದ ನಮ್ಮ ಎಲ್ಲ ವೇದಗಳಲ್ಲಿ ಶ್ರುತಿಗಳಲ್ಲಿ ಈ ಮಾತು ಹೇಳಲಾಗಿದೆ. ಆದರೆ ಯಾರು ‘ಇಲ್ಲ’ ಎಂದು ಹೇಳುತ್ತಾನೋ, ಅವನಿಗೆ ಎಂದಾದರು ಭಗವಂತನು ಪ್ರತ್ಯಕ್ಷನಾಗಬಲ್ಲನು. ‘ನನಗೆ ಭಗವಂತನು ಸಿಕ್ಕಿರುವನು, ನಾನು ಭಗವಂತನ ಪ್ರತ್ಯಕ್ಷ ಅನುಭವ ಪಡೆದಿದ್ದೇನೆ, ಅಲ್ಲಿ ನನಗೆ ಪ್ರವೇಶವಿದೆ’ ಎಂದು ಯಾರು ಡಂಗುರ ಸಾರುತ್ತಾನೋ ಅಲ್ಲಾದರೋ ಎಲ್ಲ ವಿಷಯ ಮೋಸವಾಗಿದೆ. ವಾಸ್ತವವಾಗಿ ಇದು ಭಗವತ್ ಪ್ರಾಪ್ತಿ ಅಲ್ಲವೇ ಅಲ್ಲ. ಹೀಗೆ ಹೇಳುವವನನ್ನು ಪರೀಕ್ಷಿಸಿ ನಾನು-‘ಇವನಿಗೆ ಭಗವತ್ ಪ್ರಾಪ್ತಿಯಾಗಲಿಲ್ಲ’ ಎಂದು ಹೇಳಬಲ್ಲೆ. ಆದರೆ ವಾಸ್ತವವಾಗಿ ಪರಮಾತ್ಮನ ಪ್ರಾಪ್ತಿಯಾದವನ ಕುರಿತು ನಾನು ಏನೂ ಹೇಳಲಾರೆ. ಹೇಳುವುದು ತುಂಬಾ ಕಷ್ಟವಾಗಿದೆ; ಏಕೆಂದರೆ ಇವರಲ್ಲಿ ಯಾವ ವಿಶೇಷತೆ ಇದೆಯೋ ಅದು ಸ್ವಸಂವೇದ್ಯವಾಗಿದೆ, ಪರಸಂವೇದ್ಯವಲ್ಲ. ಇದನ್ನು ಅವನು ಸ್ವತಃ ತಿಳಿದಿರುತ್ತಾನೆ, ಬೇರೆ ಯಾರೂ ತಿಳಿಯಲಾರರು. ಪ್ರಾಯಶಃ ಜಗತ್ತಿನಲ್ಲಿರುವ ಜನರು ಬೇರೆಯವರ ಮೇಲೆ ತಮ್ಮ ಪ್ರಭಾವವನ್ನು ಬೀರಲು ಇಂತಹ ಮಾತುಗಳನ್ನು ಹೇಳುತ್ತಿರುತ್ತಾರೆ, ಅವರನ್ನು ಮೋಹಗೊಳಿಸುವ ಪ್ರಯತ್ನಮಾಡುತ್ತಾರೆ, ಇಂತಹ ಪುರುಷನು ಪ್ರಾಮಾಣಿಕನಲ್ಲ.</p>
<p class="Text">ವಾಸ್ತವವಾಗಿ ಪ್ರಪಂಚದಲ್ಲಿ ಹೆಚ್ಚಿನ ಜನರು ಮಾನ-ದೊಡ್ಡಸ್ತಿಕೆ, ಪೂಜೆ-ಪ್ರತಿಷ್ಠೆಗಳ ಆಳಾಗಿರುತ್ತಾರೆ. ಲಕ್ಷ-ಕೋಟಿಯಲ್ಲಿ ಯಾರಾದರೊಬ್ಬ ಮಾನ-ದೊಡ್ಡಸ್ತಿಕೆ, ಪ್ರತಿಷ್ಠೆಗಳನ್ನು ವಿಷ್ಠೆಯಂತೆ ತಿಳಿಯುವ ಮಹಾಪುರುಷನಿರುತ್ತಾನೆ. ಯಾರು ಜಗತ್ತಿನಿಂದ ವಿರಕ್ತನಾಗಿದ್ದಾನೋ, ಐಶ್ವರ್ಯವನ್ನು ಧೂಳಿಗೆ ಸಮಾನವಾಗಿ ತಿಳಿಯುತ್ತಾನೋ, ಇಂತಹವನು ಸಾವಿರ-ಲಕ್ಷಗಳಲ್ಲಿ ಯಾರಾದರೊಬ್ಬ ವಿರಕ್ತ ಪುರುಷನಿರುತ್ತಾನೆ ಮತ್ತು ಆ ವಿರಕ್ತಪುರುಷರಲ್ಲಿ ಪರಮಾತ್ಮನನ್ನು ತತ್ತ್ವದಿಂದ ತಿಳಿದ ಭಗವತ್ ಪ್ರಾಪ್ತಿಯಾದವನು ಯಾರೋ ಒಬ್ಬನಿರುತ್ತಾನೆ. ವಿರಕ್ತರ ವ್ಯಾಖ್ಯೆ ಮಾಡಲಾಗುತ್ತದೆ, ಆದರೆ ಭಗವತ್ ಪ್ರಾಪ್ತ ಪುರುಷರ ವ್ಯಾಖ್ಯೆಯನ್ನು <span class="char-style-override-3">‘ಯೋ ಮದ್ಭಕ್ತಃ ಸ ಮೇ ಪ್ರಿಯಃ’</span> ಈ ಹೆಸರಿನಿಂದ ಭಗವಂತನು ಕರೆದಿರುವನು. ಗೀತೆಯ ಹನ್ನೆರಡನೇ ಅಧ್ಯಾಯದ ಹದಿಮೂರರಿಂದ ಹತ್ತೊಂಭತ್ತನೇ ಶ್ಲೋಕದವರೆಗಿನ ಆ ವ್ಯಾಖ್ಯೆಯನ್ನು ಓದಿಕೊಂಡರೂ ಮನುಷ್ಯನು ಅವನನ್ನು ಗುರುತಿಸಲಾರನು, ಅದಕ್ಕಾಗಿ ಅವನನ್ನು ಗುರುತಿಸುವುದು ತುಂಬಾ ಕಷ್ಟವಾಗಿದೆ ಎಂಬ ಮಾತು ಬಂದಿದೆ. ಈಗ ಇಂತಹ ಪುರುಷರು ಹೇಗೆ ಸಿಗಬಹುದು? ಎಂಬ ಮಾತು ಬರುತ್ತದೆ. ನಮ್ಮಲ್ಲಾದರೋ ಗುರುತಿಸುವ ಸಾಮರ್ಥ್ಯವಿಲ್ಲ, ಆದರೆ ಭೇಟಿಯಾಗುವ ಬಯಕೆ ಇದೆ. ನಿಮ್ಮ ಹೃದಯದಲ್ಲಿಯೂ ಭೇಟಿಯಾಗುವ ಇಚ್ಛೆಯು ತೀವ್ರವಾಗಬೇಕು, ಮತ್ತೆ ಪುರುಷರ ಮಾತೇನು? ಭಗವಂತನು ಸಿಗಬಲ್ಲನು, ಭೇಟಿಯಾಗುವ ಇಚ್ಛೆ ತೀವ್ರವಾಗಬೇಕಷ್ಟೆ! ಅದಕ್ಕಾಗಿ ತುಂಬಾ ಜಿಜ್ಞಾಸೆ ಇರಬೇಕು. ಇನ್ನೊಂದು ಮಾತಿದೆ-ಇಂತಹ ಪುರುಷರು ಭಗವಂತನ ಕೃಪೆಯಿಂದಲೇ ಸಿಗುತ್ತಾರೆ.</p>
<p class="Text">ಕೃಪೆಯಾದರೋ ಇದ್ದೇ ಇದೆ ಎಂದು ಹೇಳಿದರೆ, ಕೃಪೆ ಇದೆಯೇನೋ ಸರಿ ಆದರೆ ಯಾರು ಒಪ್ಪುತ್ತಾರೆ? ಕೃಪೆಯು ಒಪ್ಪುವುದರಿಂದ ಫಲಕೊಡುತ್ತದೆ, ಒಪ್ಪದೆ ಫಲ ಕೊಡುವುದಿಲ್ಲ. ಕೃಪೆಯೇ ಅಲ್ಲ, ಭಗವಂತನೇ ಸ್ವತಃ ನಮ್ಮಮುಂದೆ ಪ್ರಕಟನಾದರೂ, ನಾವು ಅವನನ್ನು ಭಗವಂತನೆಂದು ಒಪ್ಪಿಕೊಳ್ಳದಿದ್ದರೆ ಭಗವಂತನ ದರ್ಶನದ ಯಾವ ಲಾಭವಾಗಬೇಕೋ ಅದು ಆಗದು. ಭಗವಾನ್ ಶ್ರೀಕೃಷ್ಣನು ಪ್ರಕಟನಾಗಿದ್ದನು, ದುರ್ಯೋಧನನು ಅವನನ್ನು ಭಗವಂತನೆಂದು ಒಪ್ಪಿಕೊಳ್ಳುತ್ತಿರಲಿಲ್ಲ, ಅದಕ್ಕಾಗಿ ಅವನಿಗೆ ಅರ್ಜುನನಿಗೆ ಆದಂತೆ ಲಾಭವಾಗಲಿಲ್ಲ. ಪ್ರತಿಯಂದು ಮಾತು ಒಪ್ಪಿಕೊಳ್ಳುವುದರಲ್ಲಿ ಅವಲಂಬಿಸಿದೆ. ಪ್ರತಿಯೊಂದು ಅವಸ್ಥೆಯಲ್ಲಿ ವಿಕಾರವಾಗಬಾರದು, ಇಂತಹ ನಿರ್ವಿಕಾರ ಸ್ಥಿತಿ ಉಂಟಾಗಬೇಕು. ಆದರೆ ‘ಹೀಗೆ ಆಗಬೇಕು-ಹೀಗೆ ಆಗಬಾರದು’ ಎಂಬ ಚಡಪಡಿಕೆ ಎಲ್ಲರ ಹೃದಯದಲ್ಲಿ ಇದ್ದೇ ಇದೆ. ಅನುಕೂಲತೆಯಲ್ಲಿ ರಾಗ ಮತ್ತು ಪ್ರತಿಕೂಲತೆಯಲ್ಲಿ ದ್ವೇಷ, ಅನುಕೂಲತೆಯಲ್ಲಿ ಹರ್ಷ ಮತ್ತು ಪ್ರತಿಕೂಲತೆಯಲ್ಲಿ ಶೋಕವಾಗುವುದು ವಿಕಾರವಾಗಿದೆ, ಹರ್ಷ-ಶೋಕ, ರಾಗ-ದ್ವೇಷ ಇವು ಆಗುತ್ತಲೇ ಇರುತ್ತವೆ. ಈ ವಿಕಾರಗಳಿಂದ ರಹಿತರಾಗುವುದೇ ಒಂದು ಒರೆಗಲ್ಲಾಗಿದೆ. ಯಾವುದಾದರು ಕ್ರಿಯೆ ಆಗುತ್ತಿದೆ ಎಂದಿಟ್ಟುಕೊಳ್ಳಿ, ಅದರಲ್ಲಿ ಒಂದು ಭಾವ-ಒಂದು ಭಗವದ್ಭಾವ ಇದ್ದರೆ ಮತ್ತೆ ನಾನಾ ಭೇದಗಳು ಆಗಲಾರವು. ಈ ನಾನಾ ಭೇದಗಳೇ ನಮಗಾಗಿ ಬಾಧಕವಾಗಿವೆ. ಯಾವ ಏಕತೆಯಿದೆಯೋ ಅದೇ ಸಮತೆಯಾಗಿದೆ ಮತ್ತು ಸಮತೆಯೇ ಭಗವಂತನ ಸ್ವರೂಪವಾಗಿದೆ. ನೀವು ಬೇಕಾದರೆ ಏಕೀಭಾವವೆಂದು ಹೇಳಿರಿ, ಬೇಕಾದರೆ ಸಮತೆ ಎಂದು ಹೇಳಿರಿ, ಬೇಕಾದರೆ ಭಗವಂತನ ಸ್ವರೂಪವೆಂದು ಹೇಳಿ, ಗಂಭೀರವಾಗಿ ವಿಚಾರ ಮಾಡಿ ನೋಡಿದಾಗ ಒಂದೇ ವಸ್ತು ಆಗಿದೆ. ನಮ್ಮಗಳ ದೃಷ್ಟಿಯಲ್ಲಿ ಈ ಏಕತ್ವ ಭಾವ ಬಂದರೆ, ಸಮತೆ ಬಂದರೆ ಅದು ನಿಜವಾದ ಭಗವಂತನ ಪ್ರತಿಬಿಂಬವಾಗಿದೆ, ಇದರ ಆಭಾಸವಾಗುತ್ತದೆ, ಆದರೆ ಅದರಿಂದ ಬೇರೆಯಾಗಿರುವುದಿಲ್ಲ. ಚಂದ್ರನ ಪ್ರತಿಬಿಂಬ ಚಂದ್ರನಿಂದ ಬೇರೆಯಾಗುವುದಿಲ್ಲ, ಸೂರ್ಯನ ಪ್ರತಿಬಿಂಬ ಸೂರ್ಯನಿಂದ ಬೇರೆಯಾಗುವುದಿಲ್ಲ, ಸೂರ್ಯನೊಂದಿಗೆ ಸೇರಿಕೊಂಡಿರುತ್ತದೆ.</p>
<p class="Text">ಮಹಾತ್ಮಾ ಪುರುಷರಿಗೆ ಅನುಕೂಲರಾಗಿರುವ ಮಾತು ಮೊದಲೇ ಹೇಳಲಾಗಿತ್ತು. ಮಹಾತ್ಮರಿಗೆ ಅನುಕೂಲರಾಗುವುದು ತುಂಬಾ ಸಹಜವಾಗಿದೆ. ಮಹಾತ್ಮಾ ಪುರುಷರು ಸಿಗುವುದೇ ಕಷ್ಟವಾಗಿದೆ, ಅವರು ದೊಡ್ಡ ಭಾಗ್ಯದಿಂದ ಸಿಗುತ್ತಾರೆ ಅಥವಾ ಭಗವಂತನ ಕೃಪೆಯಿಂದ ಸಿಗುತ್ತಾರೆ - ಮತ್ತೆ ಸಿಕ್ಕಿದ ನಂತರ ಅವರನ್ನು ಗುರುತಿಸುವುದು ಕಷ್ಟವಾಗುತ್ತದೆ. ಒಂದು ವೇಳೆ ಭಗವಂತನ ಕೃಪೆಯಿಂದ ಅವರನ್ನು ಗುರುತಿಸಿಕೊಂಡರೆ ಮತ್ತೆ ಭಗವಂತನ ಪ್ರಾಪ್ತಿಯಲ್ಲಿ ಯಾವುದೇ ತಡವಾಗಲಾರದು. ಮಹಾತ್ಮರನ್ನು ಯಾರು ಮಹಾತ್ಮಾ ಎಂದು ತಿಳಿದುಕೊಳ್ಳುತ್ತಾನೋ ಮತ್ತೆ ಅವನಲ್ಲಿ ಗೀತೆಯ ಹನ್ನೆರಡನೇ ಅಧ್ಯಾಯದಲ್ಲಿ ಹದಿಮೂರನೇ ಶ್ಲೋಕದಿಂದ ಹಿಡಿದು ಅಧ್ಯಾಯದ ಕೊನೆಯ ಹತ್ತೊಂಭತ್ತನೇ ಶ್ಲೋಕದವರೆಗಿನ ಪ್ರಕಾರದ ಮಹಾತ್ಮಾ ಭಾವಗಳು ಉಂಟಾಗುತ್ತವೆ. ಶ್ಲೋಕ ಹದಿಮೂರು ಹಾಗೂ ಹದಿನಾಲ್ಕರಲ್ಲಾದರೋ ಭಗವಂತ ಹೇಳುತ್ತಾನೆ —</p>
<p class="Shlok">ಅದ್ವೇಷ್ಟಾ ಸರ್ವಭೂತಾನಾಂ ಮೈತ್ರಃ ಕರುಣ ಏವ ಚ ।</p>
<p class="Shlok">ನಿರ್ಮಮೋ ನಿರಹಂಕಾರಃ ಸಮದುಃಖ ಸುಖಃ ಕ್ಷಮೀ ॥</p>
<p class="Shlok">ಸಂತುಷ್ಟಃ ಸತತಂ ಯೋಗೀ ಯತಾತ್ಮಾ ದೃಢನಿಶ್ಚಯಃ ।</p>
<p class="Shlok">ಮಯ್ಯರ್ಪಿತ ಮನೋಬುದ್ಧಿರ್ಯೋ ಮದ್ಭಕ್ತಃ ಸ ಮೇ ಪ್ರಿಯಃ ॥</p>
<p class="Text">‘ಇಂತಹ ನನ್ನ ಭಕ್ತನು ನನಗೆ ಪ್ರಿಯನಾಗಿದ್ದಾನೆ’ ಎಂದಾಗ ಆ ಮಹಾತ್ಮರ ಹೃದಯದ ಭಾವ ಇದಾಗಿದೆ. ಇದು ತನ್ನಲ್ಲಿ ಎಷ್ಟು ಜಾಗ್ರತವಾದೀತೋ ಅಷ್ಟೇ ಮಹಾತ್ಮನಾಗುವನು ಎಂಬುದೇ ಇದರ ಭಾವವಾಗಿದೆ.<span class="char-style-override-3"> ‘ಅದ್ವೇಷ್ಟಾ ಸರ್ವಭೂತಾನಾಮ್’ </span>ಎಂದರೆ - ಎಲ್ಲ ಪ್ರಾಣಿಗಳಲ್ಲಿ ದ್ವೇಷಭಾವ ರಹಿತ, ಎಲ್ಲರಲ್ಲಿ ಹೇತುರಹಿತ ಮಿತ್ರತೆ, ಎಲ್ಲರ ಮೇಲೆ ಹೇತುರಹಿತ ದಯೆ, ಹೃದಯದಲ್ಲಿ ಮಮತೆಯ ಅಭಾವ, ಅಹಂಕಾರದ ಅಭಾವ ಮತ್ತು ಕ್ಷಮೆ, ಬೇರೆಯವರಲ್ಲಿ ಸೇಡು ತೀರಿಸಿಕೊಳ್ಳದಿರುವುದೇ ಕ್ಷಮೆಯಾಗಿದೆ. ಸುಖ-ದುಃಖಗಳಲ್ಲಿ ಸಮನಾಗಿರುವುದು, ಏನೆಲ್ಲ ಪ್ರಾರಬ್ಧವಶದಿಂದ ಪ್ರಾಪ್ತವಾಗುತ್ತದೋ ಅದರಲ್ಲಿ ದೇವರ ವಿಧಾನವೆಂದು ತಿಳಿದು ಮಗ್ನರಾಗಿರುವುದು. ಎಲ್ಲಾ ಸಮಯದಲ್ಲಿ ಸಂತುಷ್ಟನಾಗಿರುವುದು, ಬುದ್ಧಿಯನ್ನು ಸ್ಥಿರವಾಗಿಸುವುದೇ ಆಗಿದೆ.</p>
<p class="Text para-style-override-2">ಯಾರು ತನ್ನ ಮನವನ್ನು ಗೆದ್ದುಕೊಂಡಿರುವನೋ ಹಾಗೂ ತನ್ನ ಬುದ್ಧಿಯನ್ನು ಭಗವಂತನಿಗೆ ಅರ್ಪಿಸಿಬಿಟ್ಟಿರುವನೋ ಅವನಿಗೆ ಭಗವಂತನು ಹೇಳುತ್ತಿದ್ದಾನೆ — <span class="char-style-override-3">‘ಮಯ್ಯರ್ಪಿತ ಮನೋಬುದ್ಧಿರ್ಯೋಮದ್ಭಕ್ತಃ ಸ ಮೇ ಪ್ರಿಯಃ’</span> ಮನಸ್ಸು ಮತ್ತು ಬುದ್ಧಿಯನ್ನು ನನ್ನಲ್ಲಿ ಅರ್ಪಿಸಿರುವ ನನ್ನ ಭಕ್ತನು ನನಗೆ ಪ್ರಿಯನಾಗಿದ್ದಾನೆ. ಈ ಭಾವವು ಒಂದು ವೇಳೆ ತನ್ನ ಹೃದಯದಲ್ಲಿ ಜಾಗ್ರತವಾದರೆ, ಅವನು ಮಹಾತ್ಮರನ್ನು ಅರ್ಥಮಾಡಿಕೊಂಡಿದ್ದಾನೆ ಎಂದು ತಿಳಿಯಬೇಕು. ತಿಳಿಯುವುದರಿಂದಲೇ ಅವನು ಮಹಾತ್ಮನಾಗುತ್ತಾನೆ. ಅವನು ಎಷ್ಟು ತಿಳಿಯುತ್ತಾನೋ ಅಷ್ಟೇ ಆ ಭಾವವುಳ್ಳವನಾಗುತ್ತಾನೆ. ಸಾಧಾರಣವಾಗಿ ತಿಳಿಯುವುದರಿಂದ ಅವನಲ್ಲಿ ಸಾಧಾರಣ ಗುಣಗಳು ಬರುತ್ತವೆ, ವಿಶೇಷವಾಗಿ ತಿಳಿಯುವುದರಿಂದ ವಿಶೇಷಗುಣಗಳು ಬರುತ್ತವೆ. ತಿಳಿದುಕೊಂಡಮೇಲೆ ಅವನಲ್ಲಿ ಅಲೌಕಿಕ ಶ್ರದ್ಧೆ ಉಂಟಾಗುತ್ತದೆ, ವಿಶ್ವಾಸವಿರುತ್ತದೆ. ವಿಶ್ವಾಸ ಮತ್ತು ಶ್ರದ್ಧೆಯು ಅವನಲ್ಲಿ ಪ್ರವೇಶಿಸಿ ಅಂಕಿತವಾಗುವುದೇ ಇದರ ಪ್ರಭಾವವಾಗಿದೆ. ಇದೇ ರೀತಿ ಅವನಲ್ಲಿ ಶ್ರದ್ಧೆ ಉಂಟಾಗುವುದರಿಂದ ಅದು ಅಂಕಿತವಾಗುತ್ತದೆ. ಕೊರತೆಯ ಕಾರಣದಿಂದಲೇ ಕಮ್ಮಿ ಇದೆ. ಶ್ರದ್ಧೆ ಮತ್ತು ತನ್ನ ವಿಶ್ವಾಸ ಎಷ್ಟಿರುತ್ತದೋ, ಅಷ್ಟೇ ಅವನು ಮಾತುಗಳನ್ನು ಗ್ರಹಿಸುತ್ತಾನೆ ಮತ್ತು ಧರಿಸಿಕೊಳ್ಳುತ್ತಾನೆ. ಆ ಮಾತು ಅವನಲ್ಲಿ ಅದೇ ಪ್ರಕಾರದಿಂದ ಆಗತೊಡಗುತ್ತದೆ, ಹೇಗೆ ಟೇಪ್ರೆಕಾರ್ಡಿನಲ್ಲಿ ತುಂಬಿದ ಧ್ವನಿಯಂತೆ ಆ ಧ್ವನಿಯು ಅದರಿಂದ ಹೊರಬರುತ್ತದೆ. ಹೇಗೆ ಫೋಟೋ ತೆಗೆಯುವ ಕ್ಯಾಮರಾದಲ್ಲಿ ಯಾವ ದೃಶ್ಯವಿರುತ್ತದೋ ಅಂತಹುದೇ ದೃಶ್ಯ ಅದು ಹಿಡಿಯಬಲ್ಲದು, ಇದೇ ಪ್ರಕಾರ ಯಾವ ಮಹಾಪುರುಷರಿದ್ದಾರೋ, ಅವನ ಯಾವ ಆಚರಣೆ ಇದೆಯೋ, ಅದು ಅವರ ಹೃದಯದಲ್ಲಿ ಅಚ್ಚು ಒತ್ತಲ್ಪಡುತ್ತದೆ. ಯಾವಾಗ ಮಹಾತ್ಮರ ಆಚರಣೆಯನ್ನು ನೋಡುವನೋ ಅದು ಅವನ ಹೃದಯದಲ್ಲಿ ಅಂಕಿತವಾಗಿ ಹೋಗುತ್ತದೆ, ಬಳಿಕ ಮಹಾತ್ಮರ ಆಚರಣೆಯಂತೆಯೇ ಅವನ ಆಚರಣೆ ಆಗತೊಡಗುತ್ತದೆ. ಅನಂತರ ಅವನು ಮಹಾತ್ಮರ ಸಂಕೇತದಂತೆ ಚೇಷ್ಟೆಮಾಡತೊಡಗುತ್ತಾನೆ, ಅವನಿಗೆ ಏನೂ ಹೇಳಬೇಕಾಗಿರುವುದಿಲ್ಲ. ಮಹಾತ್ಮರ ಸಂಕೇತದಂತೆಯೇ ಚೇಷ್ಟೆಗಳು ತನ್ನಿಂದ-ತಾನೇ ಆಗತೊಡಗುತ್ತವೆ; ಏಕೆಂದರೆ ಮಹಾತ್ಮರಲ್ಲಿ ವಿಶೇಷ ನಿಷ್ಠೆ ಉಂಟಾಗಿರುತ್ತದೆ, ವಿಶ್ವಾಸವಿದ್ದರೆ ಅದೇ ಪ್ರಕಾರದಿಂದಲೇ ಆ ಮಾತುಗಳು ನೆಲೆಸುತ್ತವೆ ಮತ್ತು ಅದೇ ಪ್ರಕಾರದಂದ ಅವನು ಅದರ ಅನುಕರಣವನ್ನೂ ಮಾಡತೊಡಗುತ್ತಾನೆ. ಅವನು ತನ್ನ ಪ್ರಾಣಗಳನ್ನು ಆದರಿಸುವಷ್ಟೇ ಅವರ ಮಾತನ್ನೂ ಆದರಿಸುತ್ತಾನೆ. ಈ ಪ್ರಕಾರದಿಂದ ಅವನು ಮುಂದುವರಿಯುತ್ತಾ ಸ್ವತಃ ಮಹಾತ್ಮನಾಗಿಬಿಡುತ್ತಾನೆ.<span></span></p>


<p class="Page-Break"> </p>
<p class="Chapter-Heading" id="toc_marker-5">3. ಭಗವಂತನ ದಯೆಯ ರಹಸ್ಯ</p>
<p class="Text">ಉತ್ತಮ ದೇಶ, ಉತ್ತಮ ಕಾಲ, ಉತ್ತಮ ಜಾತಿ, ಉತ್ತಮ ಧರ್ಮದಲ್ಲಿ ನಮ್ಮ ಜನ್ಮವಾಗಿದೆ. ಇದು ದೇವರ ದೊಡ್ಡ ಕೃಪೆಯಾಗಿದೆ, ಆದರೆ ಇವೆಲ್ಲಕ್ಕಿಂತ ನಮ್ಮ ಸಮಯವು ಭಗವಚ್ಚರ್ಚೆಯಲ್ಲಿ ಕಳೆಯುತ್ತಿರುವುದು ಎಲ್ಲಕ್ಕಿಂತ ಮಹತ್ವದ ಮಾತಾಗಿದೆ. ಇದೇ ಪ್ರಕಾರ ಭವಿಷ್ಯದಲ್ಲಿ ಬರುವ ಸಮಯವೂ ಒಳ್ಳೆಯ ಕಾರ್ಯಗಳಲ್ಲಿ ಕಳೆದರೆ ಅದನ್ನು ಭಗವಂತನ ದಯೆ ಎಂದು ತಿಳಿಯಬೇಕು ಮತ್ತು ಕೆಟ್ಟ ಕಾರ್ಯಗಳಲ್ಲಿ ಕಳೆದರೆ ನಮ್ಮ ಸ್ವಭಾವದ ದೋಷವೆಂದು ತಿಳಿಯಬೇಕು. ಎರಡೂ ಮಾತುಗಳು ನಮ್ಮ ಪ್ರಾರಬ್ಧವನ್ನು ಅವಲಂಬಿಸಿಲ್ಲ. ನಮ್ಮಿಂದ ಏನಾದರೂ ಕೆಟ್ಟಕ್ರಿಯೆ ನಡೆದರೆ ಅದನ್ನು ನಮ್ಮ ಸ್ವಭಾವದ ದೋಷವೆಂದು ತಿಳಿಯಬೇಕು, ಹಾಗೂ ನಮ್ಮಿಂದ ಒಳ್ಳೆಯ ಕ್ರಿಯೆಗಳಾದರೆ ಅದನ್ನು ಭಗವಂತನ ಕೃಪೆಯೆಂದು ತಿಳಿಯಬೇಕು. ಭಗವಂತನ ಕೃಪೆಯ ಫಲವು ಪರಮಕಲ್ಯಾಣಕಾರಕ ಮತ್ತು ನಮ್ಮ ಸ್ವಭಾದ ಕ್ರಿಯೆಯ ಫಲವು ದಃಖರೂಪಿಯಾಗಿದೆ. ಆದರೆ ಭಗವಂತನ ಕೃಪೆಯಿಂದ ಅದೂ ಕೂಡಾ ಕ್ಷಮಿಸಲ್ಪಡುತ್ತದೆ ಎಂಬ ಸಿದ್ಧಾಂತವನ್ನು ತಿಳಿಯಬೇಕು. ನಮ್ಮಿಂದ ಯಾವುದಾದರೂ ಯಜ್ಞ, ದಾನ, ತಪ, ತೀರ್ಥಯಾತ್ರೆ, ವ್ರತ, ಸೇವೆ, ಉಪಕಾರ ಅಥವಾ ಭಗವಂತನ ಭಜನೆ-ಧ್ಯಾನ, ಸತ್ಸಂಗ, ಸ್ವಾಧ್ಯಾಯ ಇತ್ಯಾದಿಗಳಾದರೆ ಅವುಗಳನ್ನು ಭಗವಂತನ ಕೃಪೆಯೆಂದೇ ತಿಳಿಯಬೇಕು. ಭಗವಂತನೇ ನಮ್ಮನ್ನು ಜಗತ್ತಿನ ಕೆಟ್ಟಕಾರ್ಯಗಳಿಂದ ದೂರ ಸರಿಸಿ ಒಳ್ಳೆಯ ಕಾರ್ಯಗಳಲ್ಲಿ ತೊಡಗಿಸುತ್ತಾನೆ. ನಮ್ಮಿಂದ ಸುಳ್ಳು, ಕಪಟ, ಕಳ್ಳತನ, ದರೋಡೆ, ವಂಚನೆ-ಮೋಸ ಮೊದಲಾದ ಯಾವುದೇ ಕೆಟ್ಟ ಕೆಲಸವಾದರೆ ಅದನ್ನು ನಮ್ಮ ಸ್ವಭಾವದ ದೋಷವೆಂದು ಒಪ್ಪಿಕೊಳ್ಳಬೇಕು. ಮಹಾತ್ಮರ ಮೇಲೆ ಕುಸಂಗದ ಪ್ರಭಾವ ಬೀಳುವುದಿಲ್ಲ. ಆದ್ದರಿಂದ ಇದನ್ನು ನಮ್ಮ ಸ್ವಭಾವದ ದೋಷವೆಂದೇ ತಿಳಿಯಬೇಕು. ಕುಸಂಗಿಯ ಜೊತೆಗೆ ಸೇರಿದುದರಿಂದ ನನ್ನಲ್ಲಿ ಈ ಕೆಟ್ಟತನ ಬಂದಿತು ಎಂದು ಬೇರೆಯವರ ತಲೆಗೆ ಹೊರಿಸಿದರೂ, ಆ ಕೆಟ್ಟತನವನ್ನು ನಾವು ಸ್ವೀಕರಿಸುವುದರಿಂದಲೇ ಬಂದಿದೆ, ಬಲವಂತವಾಗಿ ಬಂದುದಲ್ಲ. ಆದ್ದರಿಂದ ಕುಸಂಗದ ತ್ಯಾಗ ಮಾಡಲೇಬೇಕು. ಅವರ ಬಳಿಗೆ ಹೋಗಬಾರದು, ಅಲ್ಲದೆ ಅವರ ಹೆಸರೂ ಎತ್ತಬಾರದು. ಕುಸಂಗದಿಂದ ಹಾನಿಯೇ ಆಗುತ್ತದೆ. ಸತ್ಸಂಗದಿಂದ ಲಾಭವೇ ಆಗುತ್ತದೆ. ಆದ್ದರಂದ ನಾವುಗಳು ಸತ್ಸಂಗವನ್ನೇ ಮಾಡಬೇಕು.</p>
<p class="Text">ಸತ್ಸಂಗವೂ ಭಗವಂತನ ದಯೆಯಿಂದಲೇ ದೊರೆಯುತ್ತದೆ. ಸತ್ಸಂಗದಿಂದ ಆಗುವ ಲಾಭವು ಅವನ ದಯೆಯಿಂದಲೇ ಆಗುತ್ತದೆ. ಸತ್ಸಂಗವು ತಂದುಕೊಡುವ ಪರಮಲಾಭದಲ್ಲಿ ದೇವರ ಕೃಪೆಯ ಯಾವುದೇ ಎಲ್ಲೆ ಇರುವುದಿಲ್ಲ. ಲಾಭ ಪಡೆಯುವವರ ಮೇಲೆ ಈ ಮಾತು ಅವಲಂಬಿಸಿದೆ. ಭಗವಂತನ ದಯೆಗೆ ಯಾವುದೇ ಸೀಮೆಯೇ ಇಲ್ಲ, ಅಪರಿಮಿತವಾಗಿದೆ. ನಮಗೆ ತಿಳಿದುಬರುವ ಅವನ ದಯೆಯು ಸೀಮಿತವಾಗಿದೆ. ಆದರೆ ನಮ್ಮ ಮೇಲಿರುವ ಭಗವಂತನ ದಯೆಯನ್ನು ಉತ್ತರೋತ್ತರವಾಗಿ ಹೆಚ್ಚಾಗಿ ತಿಳಿದುಕೊಂಡರೆ ಶೀಘ್ರವಾಗಿ ಭಗವಂತನ ಪ್ರಾಪ್ತಿಯಾಗಬಲ್ಲುದು. ಅದಕ್ಕಾಗಿ ಪ್ರತಿಯೊಂದು ಲೀಲೆಯಲ್ಲಿ, ಪ್ರತಿಯೊಂದು ಮಾತಿನಲ್ಲಿ, ಪ್ರತಿಯೊಂದು ಸಮಯದಲ್ಲಿ ದಯೆಯನ್ನು ಕಾಣುತ್ತಾ-ಕಾಣುತ್ತಾ ಭಗವಂತನೇ ಬಂದು ಎಚ್ಚರಿಸುತ್ತಿದ್ದಾನೆ ಎಂಬಷ್ಟು ಮುಗ್ಧರಾಗಬೇಕು. ಭಗವಂತನ ಸಾಕ್ಷಾತ್ ದರ್ಶನವಾಗುವವರೆಗೆ ನಾವುಗಳು ಭಗವಂತನ ದಯೆಯನ್ನು ಪೂರ್ಣವಾಗಿ ಅರಿತಿಲ್ಲವೆಂದೇ ತಿಳಿಯಬೇಕು.</p>
<p class="Text">ಭಗವಂತನ ಯಾವ ಅಪರಿಮಿತ ದಯೆ ಇದೆಯೋ, ಅದರ ತತ್ತ್ವ-ರಹಸ್ಯಗಳನ್ನು ತಿಳಿದುಕೊಂಡರೆ ಆಗಲೇ ಭಗವಂತನ ಪ್ರಾಪ್ತಿಯಾಗಬೇಕು. ಒಂದು ವೇಳೆ ಭಗವಂತನ ಪ್ರಾಪ್ತಿಯಲ್ಲಿ ವಿಳಂಬವಾಗುತ್ತಿದ್ದರೆ, ಅವನ ದಯೆಯನ್ನು ಸರಿಯಾಗಿ ಅರಿಯಲೇ ಇಲ್ಲವೆಂದು ತಿಳಿದುಕೊಳ್ಳಬೇಕು. ಎತ್ತೆತ್ತ ನಿಮ್ಮ ದೃಷ್ಟಿಹೋಗುವುದೋ ಅಲ್ಲೆಲ್ಲ ದಯೆಯೇ-ದಯೆ ಕಣ್ಣಿಗೆ ಬೀಳಬೇಕು, ದಯೆಯ ಒಂದು ಸಾಗರವೇ ತುಂಬಿದೆ, ನೀವು ಆ ದಯೆಯ ಸಾಗರದಲ್ಲಿ ಮುಳುಗಿರುವಿರಿ. ಸಮುದ್ರಕ್ಕಾದರೋ ಮೇರೆ ಇದೆ, ಆದರೆ ಭಗವಂತನ ದಯಾಸಾಗರಕ್ಕೆ ಮೇರೆಯೇ ಇಲ್ಲ. ಭಗವಂತನ ದಯೆಯನ್ನು ನೋಡು-ನೋಡುತ್ತಾ ಮನುಷ್ಯನು ನಗುತ್ತಿರಬೇಕು, ನಗು-ನಗುತ್ತ್ತಾ ಸತ್ತುಹೋದರೂ ಎಷ್ಟು ಆನಂದದ ಮಾತಾಗಿದೆ! ಹಾಗೂ ಇದರಿಂದ ಹೆಚ್ಚೇನಿದೆ? ಆದ್ದರಿಂದ ದಯೆಯ ಸಾಗರದಲ್ಲಿ ಮುಳುಗಬೇಕು, ಸಂಸಾರ ಸಮುದ್ರದಲ್ಲಿ ಅಲ್ಲ. ದಯೆಯ ಸಾರದಲ್ಲಿ ನೀವು ಮುಳುಗಿರಿ. ಭಗವಂತನು ನಮಗೆ ಸೂರ್ಯನ ಮೂಲಕ ಪ್ರಕಾಶ, ಮೋಡಗಳಿಂದ ನೀರು ಹಾಗೂ ಬೇಕಾದಷ್ಟು ಗಾಳಿಯನ್ನು ಜೀವನ ನಡೆಸಲು ಕೊಟ್ಟಿರುವನು. ಇದರ ಯಾವುದೇ ಹಣ ಕೊಡಬೇಕಾಗಿಲ್ಲ ಹಾಗೂ ಆ ಬೆಳಕು, ನೀರು, ಗಾಳಿಗೆ ಸಮಾನವಾದ ಬೆಳಕು, ನೀರು, ಗಾಳಿಯನ್ನು ಲಕ್ಷಾಂತರ ರೂಪಾಯಿ ಖರ್ಚುಮಾಡಿದರೂ ಪಡೆಯಲಾರೆವು. ಆದರೆ ಭಗವಂತನು ಉಚಿತವಾಗಿ ಕೊಟ್ಟಿರುವನು, ಇದು ಅವನ ಎಷ್ಟು ದೊಡ್ಡ ದಯೆಯಾಗಿದೆ! ಇದಕ್ಕಿಂತಲೂ ಹೆಚ್ಚಾದ ದಯೆಯಿಂದ ಭಗವಂತನು ನಮಗೆ ಪತ್ನೀ, ಪುತ್ರ, ಧನ, ಮನೆ, ಶರೀರದಲ್ಲಿ ಬಲ-ಬುದ್ಧಿ-ಜ್ಞಾನ ಮೊದಲಾದುವೆಲ್ಲವನ್ನು ಕೊಟ್ಟಿರುವನು. ಇವೆಲ್ಲ ವಸ್ತುಗಳು ನಮಗೆ ಕೊಟ್ಟಿರುವುದು ಪರಮಾತ್ಮನ ಪ್ರಾಪ್ತಿಗಾಗಿ, ಇದಾದರೋ ಭಗವಂತನ ದಯೆ ಇದ್ದೇ ಇದೆ. ಅವನು ನಮಗೆ ಇವುಗಳನ್ನು ವಸ್ತುಗಳನ್ನು ಕೊಟ್ಟಿರುವನು ಆದರೆ ಇದಕ್ಕಿಂತಲೂ ಹೆಚ್ಚಿನ ದಯೆಯು ಪ್ರತಿಕೂಲ ಪರಿಸ್ಥಿತಿಗಳನ್ನು ಉಂಟುಮಾಡುತ್ತಾನೆ ಅಥವಾ ನಮಗೆ ದುಃಖ-ಕ್ಲೇಶಗಳನ್ನು ಕೊಡುತ್ತಾನೆ. ಹೇಗೆಂದರೆ-ಹೆಂಡತಿ ಸತ್ತುಹೋದಳು, ಮಗನು ಮರಣವನ್ನೈದಿದನು, ಧನವು ನಾಶವಾಯಿತು, ರೋಗ ಉಂಟಾಯಿತು, ಇದರಿಂದ ನಮ್ಮಿಂದ ಈ ವಸ್ತುಗಳನ್ನು ಕಿತ್ತುಕೊಳ್ಳುತ್ತಾನೆಂಬುದೇ ಆಗಿದೆ. ಓರ್ವ ಭಕ್ತನು ಹೇಳಿರುವನು —</p>
<p class="Shlok">ಸುಖ ಕೇ ಮಾಥೇ ಸಿಲ ಪಡೇ ಜೋ ನಾಮ ಹೃದಯ ಸೇ ಜಾಯ ।</p>
<p class="Shlok">ಬಲಿಹಾರಿ ವಾ ದುಃಖ ಕೀ ಜೋ ಪಲ ಪಲ ನಾಮ ರಟಾಯ ॥</p>
<p class="Text">ಯಾವ ಸುಖವು ಸಿಗುವುದರಿಂದ ನಾವು ಭಗವಂತನನ್ನು ಮರೆಯುತ್ತೇವೋ ಆ ಸುಖಕ್ಕೆ ಕಲ್ಲು ಬೀಳಲೀ, ಯಾವ ದುಃಖದಿಂದ ಭಗವಂತನ ನಾಮವು ಪದೇ-ಪದೇ ನೆನಪಾಗುತ್ತದೋ ಅಂತಹ ದಃಖವು ಧನ್ಯವಾಗಿದೆ, ಆ ದುಃಖಕ್ಕೆ ಧನ್ಯವಾದಗಳು. ಪ್ರಪಂಚದಲ್ಲಿ ದುಃಖ ಬಂದಾಗಲೇ ಭಗವಂತನ ನೆನಪಾಗುತ್ತದೆ. ಯಾರೋ ಭಕ್ತರು ಹೇಳುತ್ತಾರೆ —</p>
<p class="Shlok">ದುಖಮೇ ಸುಮಿರನ ಸಬ ಕರೆ ಸುಖಮೆ ಕರೇ ನ ಕೋಯ ।</p>
<p class="Shlok">ಜೋ ಸುಖಮೆ ಸುಮಿರನ ಕರೇ ತೋ ದುಖ ಕಾಹೆ ಕೋ ಹೋಯ ॥</p>
<p class="Text">ದುಃಖದಲ್ಲಿ ಎಲ್ಲರೂ ಭಗವಂತನನ್ನು ಸ್ಮರಿಸುತ್ತಾರೆ, ಆದರೆ ಸುಖದಲ್ಲಿ ಯಾರೂ ಸ್ಮರಿಸುವುದಿಲ್ಲ. ಒಂದು ವೇಳೆ ಸುಖದಲ್ಲಿ ಸ್ಮರಿಸಿದರೆ ದುಃಖವೇಕೆ ಆಗುತ್ತದೆ? ಭಗವಂತನ ಸ್ಮರಣೆ ಮಾಡಿಸುವುದರಿಂದ ದುಃಖ ಒಳ್ಳೆಯದೇ ಆಗಿದೆ. ಇದೇ ಪ್ರಕಾರ ನಮ್ಮ ಶರೀರದಲ್ಲಿ ಜ್ವರ ಉಂಟಾದರೆ, ಕಾಯಿಲೆ ಬಂದರೆ, ಅದರಲ್ಲಿ ಭಗವಂತನು ಸ್ಮರಣೆಗೆ ಬಂದರೆ ಆ ಕಾಯಿಲೆಯು ನಮಗಾಗಿ ತುಂಬಾ ಲಾಭದಾಯಕವಾಗಿದೆ. ಜಗತ್ತಿನಲ್ಲಿ ಯಾವುದೇ ವಿಪತ್ತು ಬಂದರೆ ಅದನ್ನು ಭಗವಂತನ ವಿಶೇಷ ದಯೆಯೆಂದು ತಿಳಿಯಬೇಕು; ಏಕೆಂದರೆ ನಮಗೆ ಕಾಯಿಲೆ ಉಂಟಾದಾಗ ಪಾಪದ ಫಲವಾದ ದುಃಖವನ್ನು ಭೋಗಿಸುವುದರಿಂದ ಪಾಪವು ಕಳೆದುಹೋಗುತ್ತದೆ ಹಾಗೂ ನಾವು ಪವಿತ್ರರಾಗುತ್ತೇವೆ. ನಮ್ಮನ್ನು ಶುದ್ಧಗೊಳಿಸಲು ಭಗವಂತನು ಇವೆಲ್ಲ ಕಾಯಿಲೆ ಕೊಡುತ್ತಾನೆ. ಭೀಷ್ಮರು ಭಗವಂತನಲ್ಲಿ ನಾನು ಎಷ್ಟು ಪಾಪಮಾಡಿದ್ದೇನೋ ಅವೆಲ್ಲವೂ ರೋಗರೂಪದಲ್ಲಿ ದೊರೆಯಲಿ ಮತ್ತು ನನ್ನನ್ನು ಪಾಪರಹಿತವಾಗಿಸಿ, ಶುದ್ಧವಾಗಿಸಲಿ, ಎಂದು ಪ್ರಾರ್ಥಿಸುತ್ತಾರೆ. ದುಃಖವನ್ನು ಅನುಭಿವಿಸಲು ನಾನು ಪುನಃ ಹುಟ್ಟಬೇಕೆಂದು ಬಯಸುವುದಿಲ್ಲ. ಇನ್ನೊಂದು ಆನಂದದ ಮಾತು ಇದೆ-ನಮಗೆ ಕಾಯಿಲೆ ಉಂಟಾದರೆ, ಜ್ವರಬಂದರೆ ನಾವು ಅದನ್ನು ತಪವೆಂದು ತಿಳಿದುಕೊಳ್ಳಬೇಕು. ತಪವೆಂದು ತಿಳಿದು ಅದನ್ನು ಆದರಿಸಿದರೆ ಪರಮ ತಪದ ಫಲವು ಪ್ರಾಪ್ತವಾಗಬಹುದು; ಇದು ಲಾಭವೇ ಆಗಿದೆ. ದುಃಖದ ಪ್ರಾಪ್ತಿಯಾದಾಗ ನಾನು ಯಾವ ಪಾಪಗಳನ್ನು ಮಾಡಿದ್ದೆನೋ ಅದರ ಫಲಸ್ವರೂಪ ಈ ದುಃಖವನ್ನು ಭೋಗಿಸುತ್ತಿದ್ದೇನೆ ಎಂದು ನಿರಂತರ ನೆನಪಿಗೆ ಬರುತ್ತದೆ. ಇದರಿಂದ ಪಾಪವನ್ನು ಮಾಡಬಾರದು ಎಂಬ ಅರಿವು ಉಂಟಾಗುತ್ತದೆ. ಭಗವಂತನ ಸ್ಮೃತಿಯಲ್ಲಿ ದುಃಖವು ಪ್ರಧಾನ ಕಾರಣವಾಗಿದೆ, ಆದ್ದರಿಂದ ದುಃಖವನ್ನು ಸುಖಕ್ಕಿಂತ ಹೆಚ್ಚಿನದು ಎಂದು ತಿಳಿಯಬೇಕು. ಆದ್ದರಿಂದ ವಿಪತ್ತಿನಲ್ಲಿ ಭಗವಂತನ ವಿಶೇಷ ದಯೆಯನ್ನು ತಿಳಿಯಬೇಕು. ಯಾವಾಗಲಾದರು ಭಗವಂತನ ಸ್ಮರಣೆ ಎಲ್ಲರಿಗೂ ಬರುತ್ತದೆ ಇದು ಬೇರೆ ಮಾತು. ಒಂದು ವೇಳೆ ಸ್ಮರಣೆ ಬಾರದಿದ್ದರೆ ನೀವು ಏನು ಮಾಡುತ್ತೀರಿ, ಏನೂ ಮಾಡುವುದಿಲ್ಲ. ಹಾಗಾದರೆ ಇದು ಭಗವಂತನ ವಿಶೇಷ ದಯೆಯಾಗಿದೆ. ಆಗಾಗ ಭಗವಂತನ ನೆನಪು ವಿಶೇಷವಾಗಿ ಬರುತ್ತದೆ, ನೆನಪಾದ ನಂತರ ಅವನನ್ನು ಮರೆತುಬಿಡುವುದೇ ನಮ್ಮ ಮೂರ್ಖತೆಯಾಗಿದೆ, ಇಲ್ಲದಿದ್ದರೆ ಅವನನ್ನು ಏಕೆ ಮರೆಯುತ್ತಿದ್ದೆವು? ಸ್ವಾಭಾವಿಕವಾಗಿಯೇ ಎಂದಾದರು ಭಗವಂತನ ನೆನಪಾದರೆ ಇದು ಭಗವಂತನ ಪ್ರತ್ಯಕ್ಷ ದಯೆಯಾಗಿದೆ. ಒಂದು ವೇಳೆ ಭಗವಂತನು ನೆನಪಾಗದಿದ್ದರೆ ನಮ್ಮ ಒತ್ತಾಯವೇನಿತ್ತು? ಆದ್ದರಿಂದ ಪ್ರತಿಯೊಂದು ವಿಷಯದ ಪ್ರಾಪ್ತಿಯಲ್ಲಿ, ಪ್ರತಿಯೊಂದು ವಿಷಯದಲ್ಲಿ ಭಗವಂತನ ದಯೆಯ ದಿಗ್ದರ್ಶನ ಮಾಡಬೇಕು. ಗೀತೆಯಲ್ಲಿಯೂ ಭಗವಂತನು ಹೇಳಿದ್ದಾನೆ —</p>
<p class="Shlok">ಯೋ ಮಾಂ ಪಶ್ಯತಿ ಸರ್ವತ್ರ ಸರ್ವಂ ಚ ಮಯಿ ಪಶ್ಯತಿ ।</p>
<p class="Shlok">ತಸ್ಯಾಹಂ ನ ಪ್ರಣಶ್ಯಾಮಿ ಸ ಚ ಮೇ ನ ಪ್ರಣಶ್ಯತಿ ॥ </p>
<p class="TXT-Right">(ಗೀತಾ 6/30)</p>
<p class="Text">‘ಯಾರು ನನ್ನನ್ನು ಎಲ್ಲ ಕಡೆಗಳಲ್ಲಿ ನೋಡುತ್ತಾನೋ ಮತ್ತು ಎಲ್ಲವನ್ನೂ ನನ್ನಲ್ಲಿ ನೋಡುತ್ತಾನೋ ಅವನಿಂದ ನಾನು ಬೇರೆಯಾಗಿರುವುದಿಲ್ಲ ಮತ್ತು ಅವನು ನನ್ನಿಂದ ಬೇರೆಯಾಗುವುದಿಲ್ಲ.’ ಈ ಪ್ರಕಾರ ನೋಡುವ ಜ್ಞಾನವೂ ಪರಮಾತ್ಮನಿಂದಲೇ ಆಗುತ್ತದೆ. ಅದಕ್ಕಾಗಿ ಎಲ್ಲ ಸಮಯದಲ್ಲಿ ನಾವು ಸರ್ವತ್ರ ಭಗವಂತನನ್ನು ನೋಡುವ ಮತ್ತು ಎಲ್ಲದರಲ್ಲಿ ಭಗವಂತನನ್ನು ನೋಡುವಂತಹ ಬುದ್ಧಿಯು ನಮಗೆ ಉಂಟಾಗಲಿ; ಇದರಿಂದ ನಮಗೆ ಹೆಚ್ಚೆಚ್ಚು ಪ್ರಸನ್ನತೆ ಮತ್ತು ಶಾಂತಿಸಿಗುತ್ತದೆ. ಕೀರ್ತನೆ ಮಾಡುತ್ತಾ-ಮಾಡುತ್ತಾ ಪ್ರೇಮದಲ್ಲಿ ಮೂರ್ಛಿತರಾಗಿ, ತನ್ನನ್ನು-ತಾನೇ ಮರೆಯುವಂತಾಗಲಿ, ಕೀರ್ತನೆಯಲ್ಲದೆ ಯಾವ ಮಾತಿನ ಜ್ಞಾನವು ಇಲ್ಲದಿರಲಿ, ಭಾವವು ಬೆಳೆಯುತ್ತ-ಬೆಳೆಯುತ್ತಹೋದರೆ ಭಗವಂತನು ಆಗಲೇ ಪ್ರಕಟನಾಗುವನು. ದ್ರೌಪದಿಯು ಒಂದೇ ಬಾರಿ ಸಕಾಮಭಾವದಿಂದ ಒಮ್ಮೆ ಕರೆದಳು, ಭಗವಂತನು ಅಲ್ಲಿ ಆಗಲೇ ಬಂದುಬಿಟ್ಟನು. ಇದೇ ಪ್ರಕಾರ ಭಾವ, ದಯೆ, ನಾಮ-ಜಪ ಮತ್ತು ಪ್ರೇಮದ ಮಾತೂ ಇದೆ. ಪ್ರೇಮವು ಹೆಚ್ಚುತ್ತಾ-ಹೆಚ್ಚುತ್ತಾ ಅವನು ಒಮ್ಮಿಂದೊಮ್ಮೆಗೆ ತನ್ನನ್ನು-ತಾನು ಮರೆತುಹೋಗಿ, ಪ್ರೇಮದಲ್ಲಿ ಮೂರ್ಛಿತನಾಗುವಷ್ಟು ಹೆಚ್ಚಾದರೆ, ಭಗವಂತನು ಆಗಲೇ ಪ್ರಕಟನಾಗುತ್ತಾನೆ. ಶಾಸ್ತ್ರಗಳಲ್ಲಿ ಸತ್ಸಂಗದ ಮಹಿಮೆಯನ್ನು ಮುಕ್ತಿಗಿಂತ ಹೆಚ್ಚು ತಿಳಿಸಲಾಗಿದೆ. ತನ್ನ ಭಾಗ್ಯದ ಭರವಸೆಯಿಂದ ಕುಳಿತ್ತಿದ್ದರೆ, ಯಾರೂ ಭಾಗ್ಯದಿಂದಲಾದರೋ ಸಿಗುವುದಿಲ್ಲ, ಅದಾದರೋ ಭಗವತ್ ಕೃಪೆಯಿಂದ ಸಿಗುತ್ತದೆ, ಪ್ರೇಮದಿಂದ ಸಿಗುತ್ತದೆ. ಪ್ರೇಮ, ಶ್ರದ್ಧೆಯು ನಮ್ಮಲ್ಲಿ ಕೊರತೆ ಇದ್ದರೆ ಅವನ ದಯೆಯ ಪಾತ್ರರಾಗಿದ್ದೇವೆ. ಭಗವಂತನು ದಯೆಯಿಂದಲೇ ಸಿಗುತ್ತಾನಾದರೆ ಭಗವಂತನ ಮುಂದೆ ಅಳಬೇಕು, ಸ್ತುತಿ-ಪ್ರಾರ್ಥನೆ ಮಾಡಬೇಕು. ಹೃದಯದಿಂದ ಅಳುತ್ತಾ ಪ್ರಾರ್ಥನೆಯಾದರೆ ಭಗವಂತನು ಹೆಚ್ಚಾಗಿ ಅವನನ್ನು ವಿಚಾರಿಸುತ್ತಾನೆ. ಕರುಣೆಯಿಂದ ಅತ್ತು, ಹೃದಯದಿಂದ ಅಳದಿದ್ದರೆ ಭಗವಂತನು ಬರುವುದರಲ್ಲಿ ವಿಳಂಬ ವಾಗಬಹುದು. ಒಂದು ಮಗುವಿದೆ, ಅದು ತಾಯಿಯನ್ನು ಕರೆಯುತ್ತಿದೆ — ಅಮ್ಮಾ- ಅಮ್ಮಾ ಎಂದು ಅಳುತ್ತದೆ. ತಾಯಿಯು ಅವನ ಕಡೆಗೆ ಲಕ್ಷ್ಯ ಕೊಡುವುದಿಲ್ಲ. ಮತ್ತೋರ್ವ ಸ್ತ್ರೀಯು ಕೇಳಿದಳು — ‘ನಿನ್ನ ಮಗು ಎಷ್ಟು ಹೊತ್ತಿನಿಂದ ಅಳುತ್ತಿದೆ, ನೀನು ಅದರ ಕಡೆಗೆ ಲಕ್ಷ್ಯವೇ ಕೊಡುತ್ತಿಲ್ಲ, ಅಷ್ಟು ಹೊತ್ತಿನಿಂದ ಅಳುತ್ತಿದೆ ಅದರ ದುಃಖದ ಕಡೆಗೆ ಗಮನಿಸು’ ತಾಯಿ ಹೇಳಿದಳು-‘ಅದು ಸುಳ್ಳೇ ಅಳುತ್ತಿದೆ, ನೋಡು ಕಣ್ಣೀರೇ ಬಂದಿಲ್ಲ.’ ಈ ಪ್ರಕಾರ ಕೃತ್ರಿಮ ಅಳುವಿನ ಪರಿಣಾಮ ಹೇಗೆ ತಾಯಿಯ ಮೇಲೆ ಬೀಳುವುದಿಲ್ಲವೋ, ಇದೇ ಪ್ರಕಾರ ನಮ್ಮ ಅಳುವಿನ ವಿಶೇಷ ಪರಿಣಾಮ ಬೀರುವುದಿಲ್ಲ; ಏಕೆಂದರೆ ನಮ್ಮ ಅಳು ಹೃದಯದಿಂದಲ್ಲ. ಹೃದಯದ ಯಾವ ಉದ್ಗಾರವಿದೆಯೋ, ಹೃದಯದ ಯಾವ ಕರುಣಾ ಭಾವವಿದೆಯೋ ಅದರಿಂದ ಭಗವಂತನ ಮುಂದೆ ಅತ್ತರೆ ಭಗವಂತನು ಬಾಧ್ಯನಾಗಿ ಬರಬಲ್ಲನು. ಆದ್ದರಿಂದ ಹೃದಯದ ಭಾವವನ್ನು ಬೆಳೆಸಬೇಕು. ಭಗವಂತನಲ್ಲಿ ಅಳಲಿಕ್ಕಾಗಿ ನಾವು ಅವನ ವಿಯೋಗವನ್ನು ತಡೆಯಲಾರದಷ್ಟು ಹೃದಯದ ವ್ಯಾಕುಲತೆ ಬೆಳೆಯಬೇಕು. ನಮ್ಮಲ್ಲಿ ಯೋಗ್ಯತೆ ಇಲ್ಲ, ಗುಣವಿಲ್ಲ, ಆದರವಿಲ್ಲ, ಭಕ್ತಿಯಿಲ್ಲ, ವೈರಾಗ್ಯವಿಲ್ಲ, ಜ್ಞಾನವಿಲ್ಲ, ಏನೂ ಇಲ್ಲ, ಕೇವಲ ಭಗವಂತನನ್ನು ಕಾಣುವ ಇಚ್ಛೆ ಇದ್ದರೆ, ಭಗವಂತನು ಇವನು ಪಾತ್ರನೋ, ಅಪಾತ್ರನೋ ಎಂದು ನೋಡುವುದಿಲ್ಲ.</p>
<p class="Text">ಓರ್ವ ಶ್ರೀಮಂತ ಮತ್ತು ದಯಾಳು ಮನುಷ್ಯನಿದ್ದಾನೆ. ಅವನು ಮಿಠಾಯಿ ತಿನ್ನುತ್ತಿದ್ದಾನೆ. ಓರ್ವ ಬಡವನು ಬಂದು ಕುಳಿತುಕೊಂಡು ನನಗೂ ಜಿಲೇಬಿ ಕೊಡು ಎಂದು ಕೇಳಿದನು. ದಯೆಯುಳ್ಳವನು ಅವನಿಗೆ ಜಿಲೇಬಿ ಕೊಡುತ್ತಾನೆ ಮತ್ತು ಅದನ್ನು ತಿಂದು ಅವನು ಸಂತೋಷಪಡುತ್ತಾನೆ. ಏಕೆಂದರೆ ಇದಕ್ಕಿಂತ ಮೊದಲು ಅವನು ಎಂದೂ ಜಿಲೇಬಿ ತಿಂದಿರಲಿಲ್ಲ. ಅವನ ಸಂತೋಷವನ್ನು ಕಂಡು ದಾತೃವಿನ ಮನಸ್ಸಿನಲ್ಲಿ ತುಂಬಾ ಸಂತೋಷವಾಗುತ್ತದೆ. ಹಾಗಿರುವಾಗ ಭಗವಂತನು ತುಂಬಾ ಉಚ್ಚಕೋಟಿಯ ದಾತೃವಾಗಿದ್ದಾನೆ. ನಾವು ಏನನ್ನೂ ಬಯಸದೆ ತನ್ನನ್ನು ಅಪಾತ್ರನೆಂದು ತಳಿದುಕೊಂಡು ಪ್ರಭು ದರ್ಶನದ ಏಕಮಾತ್ರ ಇಚ್ಛೆ ಇದ್ದರೆ, ಭಗವಂತನು-ಯಾವಾಗ ಇಷ್ಟು ಉತ್ಕಟ ಇಚ್ಛೆ ಇದ್ದರೆ ದರ್ಶನ ಕೊಡುತ್ತೇನೆ ಎಂದು ಯೋಚಿಸುತ್ತಾನೆ. ಪಾತ್ರನಾದವನಿಗೆ ಜಿಲೇಬಿ ಹಣ ಕೊಟ್ಟರೆ ಪೇಟೆಯಲ್ಲಿ ಮಿಠಾಯಿ ಅಂಗಡಿಯಲ್ಲಿ ಸಿಕ್ಕಿಹೋಗುತ್ತದೆ ಮತ್ತು ಹಣದ ಅಭಾವದಲ್ಲಿಯೂ ಜಿಲೇಬಿ ತಿನ್ನುವ ಇಚ್ಛೆ ಉಂಟಾದರೆ ಅವನಿಗೂ ಜಿಲೇಬಿ ಸಿಗುತ್ತದೆ. ಜಿಲೇಬಿಗಾಗಿ ಆತುರನಾಗಿ ಯಾರ ಬಳಿಯಲ್ಲಾದರು ಸ್ವಾಮಿ! ನಾನು ಎಂದೂ ಜಿಲೇಬಿ ತಿಂದಿಲ್ಲ, ನನಗೆ ಒಂದು ಜಿಲೇಬಿಕೊಡಿಸು ಎಂದು ಹೇಳಿದಾಗ ಯಾರಿಗಾದರು ಮನಸ್ಸಿನಲ್ಲಿ ದಯೆ ಬಂದು ಜಿಲೇಬಿ ತೆಗೆಸಿಕೊಡುತ್ತಾನೆ. ಹಾಗಾದರೆ ನಮ್ಮ ಹೃದಯದಲ್ಲಿ ಇರುವ ದಯೆಯು ಮಾಮೂಲಾಗಿದೆ. ದಯಾಸಾಗರನಾದರೋ ಭಗಂತನಾಗಿದ್ದಾನೆ, ಅವನು ಪಾತ್ರತೆಯನ್ನು ನೋಡುವುದಿಲ್ಲ. ಇವನಿಗೆ ದರ್ಶನದ ಇಚ್ಛೆ ಇದೆ ಎಂದು ಅವನು ತಿಳಿದುಕೊಂಡರೆ, ಇವನಿಗೆ ದರ್ಶನಕೊಡುವುದು ನನ್ನ ಕರ್ತವ್ಯವಾಗಿದೆ ಎಂದು ತಿಳಿಯುತ್ತಾನೆ. ನಾವು ಭಗವಂತನ ಬಿರುದಿನ, ದಯೆಯ ಮತ್ತು ಸ್ವಭಾವದ ಕಡೆಗೆ ನೋಡಿ ದರ್ಶನದ ಇಚ್ಛೆ ಇರಿಸಿಕೊಂಡರೆ, ಅಪಾತ್ರರಾಗಿದ್ದರೂ ಪಾತ್ರರಾಗುತ್ತೇವೆ. ಭಗವಂತನ ಸ್ವಭಾವ ಕೋಮಲವಾಗಿದೆ, ಅವನು ತುಂಬಾ ದಯಾಳುವಾಗಿದ್ದಾನೆ, ಅವನು ತನ್ನ ದಾಸರ ದುಃಖವನ್ನು ನೋಡಿಕೊಂಡು ಪ್ರಕಟನಾಗದೆ ಇರಲಾರನು. ಅವನು ದೋಷಗಳನ್ನು ನೋಡುವುದೇ ಇಲ್ಲ. ಈ ಪ್ರಕಾರ ನಾವು ಭಗವಂತನ ದಯೆಯ ಮಹಿಮೆಯನ್ನು ಅರಿತುಕೊಂಡು ಆ ದಯೆಯ ಬಲದಲ್ಲಿ ದರ್ಶನ ಮಾಡಬಲ್ಲೆವು. ನಾವು ಅಪಾತ್ರರಾಗಿದ್ದೇವೆ ಅದಕ್ಕಾಗಿ ದೂರವಾಗಿದ್ದೇವೆ ಎಂಬುದು ನಮ್ಮ ಅರಿವಿನ ಕೊರತೆಯಾಗಿದೆ. ಪ್ರತಿಯೊಬ್ಬ ಸಹೋದರ ಯೋಚಿಸಿ ತಮ್ಮ ಕಡೆಗೆ ನೋಡಿಕೊಂಡರೆ, ನಾವುಗಳು ಏನೆಲ್ಲ ಭಗವಂತನ ದಯೆಯನ್ನು ಪಡೆಯುತ್ತಿದ್ದೇವೋ, ಅದೂ ಕೂಡ ಅಸಂಭವವೇ ಆಗಿದೆ. ಏಕೆಂದರೆ ನಾವೆಲ್ಲಿ, ಮತ್ತು ಭಗವಂತನೆಲ್ಲಿ! </p>
<p class="Text">ರಾಮಚರಿತ ಮಾನಸದ ಉತ್ತರಕಾಂಡದಲ್ಲಿ ಶ್ರೀಭರತನು ಹೇಳುತ್ತಾನೆ —</p>
<p class="Shlok">ಜೌಕರನೀ ಸಮುಝೈ ಪ್ರಭು ಮೋರೀ । ನಹಿ ನಿಸ್ತಾರ ಕಲಪ ಸತ ಕೋರೀ ॥</p>
<p class="Text">ಹೇ ನಾಥಾ! ಒಂದು ವೇಳೆ ನೀನು ನನ್ನ ಕೃಪೆಯೆಯ ಕಡೆಗೆ ಯೋಚಿಸಿ ನೋಡಿದರೆ ನೂರುಕೋಟಿ ಕಲ್ಪನೆಗಳವರೆಗೂ ನನ್ನ ಉದ್ಧಾರವಾಗುವುದು ಸಂಭವವಿಲ್ಲ.</p>
<p class="Shlok">ಜನ ಅವಗುನ ಪ್ರಭು ಮಾನ ನ ಕಾಊ । ದೀನ ಬಂಧು ಅತಿ ಮೃದುಲ ಸುಭಾಊ ॥</p>
<p class="Text">ನೀನು ತನ್ನ ದಾಸರ ದೋಷಗಳತ್ತ ನೋಡುವುದಿಲ್ಲ, ನಿನ್ನ ಸ್ವಭಾವವು ತುಂಬಾ ಕೋಮಲವಾಗಿದೆ, ನೀನು ದೀನರ ಬಂಧುವಾಗಿರುವೆ ಮತ್ತು ನಾನು ದೀನನಾಗಿರುವೆ. ಇದರಿಂದ ನಮಗೆ ಭಗವಂತನು ಸಿಗುವನೆಂಬ ವಿಶ್ವಾಸವುಂಟಾಗುತ್ತದೆ. ಈ ಪ್ರಕಾರದಿಂದ ನಾವುಗಳೂ ಕೂಡ ನಮ್ಮ ಮನಸ್ಸಿನಲ್ಲಿ ತಿಳಿದುಕೊಂಡರೆ ಯಾವ ಮಾತು ಭರತನಿಗಾಗಿ ಇತ್ತೊ, ಅದೇ ನಮಗಾಗಿಯೂ ಇದೆ. ಭರತನಿಗಂತ ನಮ್ಮ ಅಪರಾಧಗಳು ಹೆಚ್ಚಿರಬಲ್ಲುವು; ಆದರೆ ಎಷ್ಟೇ ಹೆಚ್ಚಾಗಿರಲೀ, ಎಲ್ಲಿ ಸೂರ್ಯನ ಪ್ರಕಾಶವಿರುತ್ತದೋ ಅಲ್ಲಿ ಸ್ವಲ್ಪ ಅಥವಾ ಹೆಚ್ಚಿನ ಅಂಧಕಾರದ ಕಲ್ಪನೆ ಮಾಡಲಾಗುತ್ತದೆಯೇ? ಅಲ್ಲಾದರೋ ಎಷ್ಟು ಬೇಕಾದರೂ ಅಂಧಕಾರವಿರಲಿ ಎಲ್ಲವೂ ಓಡಿಹೋಗುತ್ತದೆ. ಪ್ರತಿಯೋರ್ವ ಸಹೋದರನು ತನ್ನ ಕುರಿತು ವಿಚಾರಮಾಡಿ ನೋಡಲಿ, ನಾವು ನಮ್ಮ ಕುರಿತು ವಿಚಾರಮಾಡಿ ನೋಡುತ್ತೇವೆ, ನಾವು ಎಷ್ಟು ಕೆಳದರ್ಜೆಯವರಾಗಿದ್ದೇವೆ ನೋಡಿ; ಇನ್ನೊಂದೆಡೆ ಭಗವಂತನ ದಯೆಯ ಕಡೆಯೆ ನೋಡಿದರೆ ನಮಗೆ ಆಶ್ಚರ್ಯವಾಗುತ್ತದೆ- ನಮ್ಮಂತಹವರ ಮೇಲೆಯೂ ಭಗವಂತನ ದಯೆ ಆಗಬಲ್ಲುದಾದರೆ ಬೇರೆಯವರ ಮೇಲೆ ದಯೆ ಆಗುವುದರ ಮಾತಾದರು ಏನಿದೆ? ನಾವು ನಿಮಗೆ ಶಾಸ್ತ್ರಗಳ ಇಷ್ಟು ಮಾತು ಹೇಳುತ್ತೇವೋ ಇದು ಒಂದು ಪ್ರಕಾರದಿಂದ ನಮ್ಮ ಪೈತ್ರಿಕ ಸಂಪತ್ತಾಗಿದೆಯೇ? ನಮ್ಮ ಗಳಿಕೆ ಏನಾದರು ಇದೆಯೇ, ಬಂಡವಾಳವಿದೆಯೇ? ಕೇವಲ ಭಗವಂತನ ದಯೆಯಲ್ಲದೆ ಬೇರೆ ಯಾವ ಮಾತಿದೆ? ನನ್ನಿಂದಲೂ ಕೆಳಗಿನ ದರ್ಜೆಯ ಜನರು ಜಗತ್ತಿನಲ್ಲಿ ಇದ್ದಾರೆ, ಅವರೂ ಕೂಡ ಭಗವಂತನ ದಯೆಯ ಮಹಿಮೆಯಿಂದ ಬ್ರಹ್ಮ ಪದವಿಯವರೆಗೆ ತಲುಪಬಲ್ಲರು. ಆದರೆ ಭಗವಂತನ ದಯೆಯ ಪ್ರಭಾವವನ್ನು ತನ್ನ ಮೇಲೆ ಇದೆ ಎಂದು ತಿಳಿಯಬೇಕು, ಒಪ್ಪಬೇಕು. ನಾನಾದರೋ ಒಪ್ಪುವವರಲ್ಲಿ ಇಲ್ಲ, ನಾನು ಭಗವಂತನ ದಯೆಯ ಪ್ರಭಾವವನ್ನು ತಿಳಿಯದಿರುವವರಲ್ಲಿ ಇದ್ದೇನೆ. ಅವನ ದಯೆಯ ಪ್ರಭಾವ, ತತ್ತ್ವ, ರಹಸ್ಯ ಇವನ್ನು ನಾನು ತಳಿಯದಿರುವವನು ಮತ್ತು ಒಪ್ಪದೇ ಇರುವವನು ಎಂದು ಹೇಳುವ ಮನುಷ್ಯನ ಮೇಲೆಯೂ ಕೂಡ ಭಗವಂತನು ದಯೆ ಮಾಡುತ್ತಿದ್ದಾನೆ, ಹಾಗಿರುವಾಗ ನಮ್ಮ ಮೇಲೆ ದಯೆಯನ್ನು ತಿಳಿದರೆ, ಅರಿತರೆ, ಒಪ್ಪಿದರೆ ಅದರ ಮಹಿಮೆ ಏನಿದೆ? ಅದಕ್ಕಾಗಿ ಯಾರು ತನ್ನ ಮೇಲೆ ಭಗವಂತನ ದಯೆಯನ್ನು ತಿಳಿಯುತ್ತಾನೋ, ಅವನ ಮೇಲೆ ಭಗವಂತನ ದಯೆಯು ಆ ತಿಳಿವಳಿಕೆಗಿಂತಲೂ ತುಂಬಾ ಹೆಚ್ಚಾಗಿದೆ ಎಂದು ನಾನು ಹೇಳುತ್ತೇನೆ. ಏಕೆಂದರೆ ನಾನು ನನ್ನ ಮೇಲೆ ಆರೋಪಿಸಿ ನೋಡುತ್ತೇನೆ-ಭಗವಂತನ ಯಾವ ದಯೆಯು ಇದೆಯೋ, ಅದರ ತತ್ತ್ವ-ರಹಸ್ಯವಿದೆಯೋ, ಅದನ್ನು ಯಾರು ತಿಳಿಯುತ್ತಾನೋ ಅವನಿಗೆ ಎಷ್ಟು ಲಾಭವಾಗುತ್ತದೆಂದು ಅವನೇ ಬಲ್ಲನು. ಆದರೆ ಭಗವಂತನ ದಯೆಯ ತತ್ತ್ವ-ರಹಸ್ಯ ತಿಳಿಯದವನ, ಅರಿಯದವನ, ಒಪ್ಪದವನ ಮೇಲೆಯೂ ಕೂಡ ಭಗವಂತನ ಇಷ್ಟು ಅಪಾರ-ಅಪರಿಮಿತ ದಯೆ ಇದೆಯೆಂದಾದರೆ, ಬೇರೆಯವರ ಮೇಲೆ ಅಂದರೆ ಒಪ್ಪಿರುವವರ ಮೇಲೇ ಇರುವುದಾದರೆ ನ್ಯಾಯವೇ, ಉಚಿತವೇ ಆಗಿದೆ. ಅದಕ್ಕಾಗಿ ಅಪಾತ್ರನ ಮೇಲೆಯೂ ಭಗವಂತನ ದಯೆ ಆಗುತ್ತದೆ ಎಂದು ಹೇಳಲಾಗುತ್ತದೆ.</p>
<p class="Text">ಪ್ರತಿಯೋರ್ವ ಮನುಷ್ಯನು-ನನ್ನ ಮೇಲೆ ಭಗವಂತನ ದಯೆಯು ಎಲ್ಲರಿಗಿಂತ ಹೆಚ್ಚಾಗಿದೆ, ನಾನು ಅದಕ್ಕೆ ಪಾತ್ರನಲ್ಲದಿದ್ದರೂ ದಯೆಯು ಎಲ್ಲರಿಗಿಂತ ಹೆಚ್ಚಾಗಿದೆ ಎಂದು ತಿಳಿಯಬೇಕು. ಈ ಮಾತನ್ನು ಒಪ್ಪಿಕೊಂಡರೆ ಮತ್ತೆ ಅವನನಿಗೆ ನಾಲ್ಕೂಕಡೆ ದಯೆಯೇ-ದಯೆ ಕಂಡು ಬರುತ್ತದೆ. ಅವನು ದಯೆಯ ಸಮುದ್ರದಲ್ಲಿ ಮುಳುಗಿದಂತೆ ಇರುತ್ತಾನೆ. ಒಂದು ಪ್ರಕಾರದಿಂದ ದಯೆಯ ಅನುಭವ ಮಾಡಿದಾಗ ಅವನಿಗೆ ಸರ್ವತ್ರ ಭಗವಂತನ ದರ್ಶನ ಆಗತೊಡಗುತ್ತದೆ, ಎಲ್ಲಾ ಹೊತ್ತಿನಲ್ಲಿ ಭಗವಂತನ ಲೀಲೆ ನಡೆಯುವಂತೆ ಕಂಡುಬರುತ್ತದೆ. ಎಲ್ಲ ವಸ್ತು ಪದಾರ್ಥಗಳಲ್ಲಿ ಅವನಿಗೆ ಭಗವಂತನ ಸ್ವರೂಪ ಕಾಣುತ್ತದೆ ಮತ್ತು ಜಡ-ಚೇತನದಿಂದ ಆಗುವ ಅವನ ಕ್ರಿಯೆಯು ಲೀಲೆಯಾಗಿ ಕಂಡುಬರುತ್ತದೆ. ಭಗವಂತನ ಈ ರಾಮಲೀಲಾ, ಕೃಷ್ಣಲೀಲಾ ಆಡಿತೋರಿಸುತ್ತಾರೋ ಅದು ಕೃತ್ರಿಮವಾಗಿದೆ, ಅಣಕವಾಗಿದೆ, ಆದರೆ ಅವನಿಗೆ ಕಂಡುಬರುವುದು ನಿಜವಾಗಿರುತ್ತದೆ. ಅವನಿಗಾದರೋ ಎಲ್ಲಾ ಸಮಯದಲ್ಲಿ ಭಗವಂತನ ಲೀಲೆಯೇ ಕಾಣುತ್ತದೆ. ಪ್ರಪಂಚದಲ್ಲಿ ಗಾಳಿ ಬೀಸುತ್ತಿದೆ ಅಥವಾ ಮನಸ್ಸು, ಇಂದ್ರಿಯಗಳು ಮತ್ತು ಶರೀರದ ಅನುಕೂಲ-ಪ್ರತಿಕೂಲ ಯಾವ ಕ್ರಿಯೆಗಳು ನಡೆಯುತ್ತವೋ ಅವು ಭಗವಂತನ ಲೀಲೆಯಾಗಿ ಕಂಡುಬರುತ್ತದೆ. ನೀವು ಗಮನವಿಟ್ಟು ನೋಡಿರಿ-ಜನರು ಸಿನೇಮಾ ನೋಡಲು ಹೋಗುತ್ತಾರೆ, ಅದರಲ್ಲಿ ಅವರಿಗೆ ತಮಾಶೆ ಕಾಣುತ್ತದೆ. ಆದರೆ ಅದು ಖಂಡಿತವಾಗಿ ಸುಳ್ಳಾಗಿದೆ, ಇನ್ನೊಂದೆಡೆಯಲ್ಲಿ ಈ ಆಟಗಳು ಖಂಡಿತ ಸುಳ್ಳಾಗಿದೆ ಎಂಬ ಬುದ್ಧಿಯೂ ಇರುತ್ತದೆ; ಆದರೂ ಅದನ್ನು ನೋಡಿ ಖುಶಿಪಡುತ್ತಾರೆ. ಅದಕ್ಕಾಗಿಯೇ ಪುನಃ ಪುನಃ ನೋಡಲುಹೋಗುತ್ತಾರೆ. ಇಲ್ಲದಿದ್ದರೆ ಏಕೆ ಹೋಗುತ್ತಿದ್ದರು? ಈ ಸಿನೇಮದ ಆಟ-ತಮಾಶೆ ಕೃತ್ರಿಮವಾಗಿದೆ, ಮನುಷ್ಯ ನಿರ್ಮಿತವಾಗಿದೆ, ಅದನ್ನು ನೋಡುವುದು ಮೂರ್ಖತೆಯಾಗಿದೆ. ಭಗವಂತನಿಂದ ನಡೆಯುವ ಈ ಲೀಲಾವೈಚಿತ್ರ್ಯ ಒಂದು ತಮಾಶೆಯಾಗಿದೆ, ಇದಕ್ಕೆ ಸರಿಗಟ್ಟುವ ಬೇರೆ ತಮಾಶೆಯೇ ಇಲ್ಲ.</p>
<p class="Text">ಭಗವಂತನು ಪ್ರಕಟನಾಗಿ ಒಂದು ವೇಳೆ ಲೀಲೆ ಮಾಡಿದರೆ ಮತ್ತು ಅವನನ್ನು ನಾವು ಭಗವಂತನೆಂದು ತಿಳಿದರೆ, ಆಗ ಅವನ ಲೀಲೆಯನ್ನು ನೋಡಿ ನಮಗೆ ಸಂತೋಷವಾಗಬೇಕು. ಇದೇ ಭಗವಂತನು ಕೃಷ್ಣಾವತಾರದಲ್ಲಿ ಲೀಲೆ ಮಾಡುತ್ತಿದ್ದನು. ಭಗವಂತನ ಪ್ರತಿಯೊಂದು ಕ್ರಿಯೆಯು ಗೋಪಿಯರಿಗೆ ಲೀಲಾರೂಪಿಗಳೇ ಆಗಿದ್ದುವು ಮತ್ತು ಯಾರಿಗೆ ಭಗವಂತನ ಮೇಲೆ ಶ್ರದ್ಧೆ ಇರಲಿಲ್ಲವೋ ಅವರಿಗೆ ಅದು ಲೀಲೆಯಾಗಿರಲಿಲ್ಲ. ಬ್ರಹ್ಮನಿಗೆ ಭಗವಂತನನ್ನು ಭಗವಂತನೆಂದು ತಿಳಿಯದಿದ್ದಾಗ ಭಗವಂತನ ಬಾಲಲೀಲೆ ಅವರಿಗೆ ಲೀಲೆಯಾಗಿರಲಿಲ್ಲ. ಭಗವಂತನು ಲೀಲೆ ಮಾಡುತ್ತಿದ್ದಾನೆ ಎಂದು ಅವರಿಗೆ ತಿಳಿದಿದ್ದರೆ, ಗೊಲ್ಲಬಾಲಕರನ್ನು ಮತ್ತು ಕರುಗಳನ್ನು ಗುಹೆಯಲ್ಲಿ ಏಕೆ ಅಡಗಿಸಿಡುತ್ತಿದ್ದರು? ಅವರ ಬುದ್ಧಿಯಲ್ಲಿ ಭ್ರಮೆ ಉಂಟಾಗಿತ್ತು. ಗೊಲ್ಲಬಾಲಕರು ಅದನ್ನು ಲೀಲೆ ಎಂದು ತಿಳಿಯುತ್ತಿದ್ದರು ಮತ್ತು ಗೋಪಿಯರು ಅದಕ್ಕಿಂತಲೂ ಹೆಚ್ಚಾಗಿ ತಿಳಿಯುತ್ತಿದ್ದರು. ಭಗವಂತನು ಈ ಕಡೆಯಿಂದ ಹೋಗಬಹುದೆಂದು ಮನೆಯ ಬಾಗಿಲಲ್ಲಿ ನಿಂತಿರುತ್ತಿದ್ದರು. ಭಗವಂತನು ಕರುಗಳ ಹಿಂದೆ-ಹಿಂದೆ ನಡೆಯುತ್ತಿದ್ದನು. ಆ ಕರುಗಳ ಗೊರಸಿನಿಂದ ಎದ್ದ ಧೂಳು ಭಗವಂತನ ಶರೀರದ ಮೇಲೆ ಬೀಳುತ್ತಿತ್ತು, ಭಗವಂತನು ಧೂಳಿ ಧೂಸರಿತನಾಗುತ್ತಿದ್ದನು, ಶರೀರದಲ್ಲೆಲ್ಲ ಧೂಳೇ ತುಂಬಿರುತ್ತಿತ್ತು. ಇಂತಹ ಸ್ವರೂಪವನ್ನು ನೋಡಿ ಗೋಪಿಯರು ಸಂತೋಷಪಡುತ್ತಿದ್ದರು. ಒಂದು ವೇಳೆ ಶರೀರದಲ್ಲೆಲ್ಲ ಧೂಳು ಬೀಳುವುದರಿಂದ ಸೌಂದರ್ಯದ ಮಹತ್ವ ಇರುವುದಾದರೆ ಬೇರೆ ಜನರು ತಮ್ಮ ಮೇಲೆ ಧೂಳನ್ನು ಹಾಕಿಕೊಂಡು ಮಹತ್ವಪಡೆಯುತ್ತಿದ್ದರು. ಆದರೆ ಇದರಿಂದ ಯಾರೂ ಸಂತೋಷ ಪಡುವುದಿಲ್ಲ. ಅದಾದರೋ ಗೋಪಿಯರ ಭಾವವಿತ್ತು, ಭಗವಂತನು ಯಾವುದೇ ರೂಪದಲ್ಲಿ, ಯಾವುದೇ ಪ್ರಕಾರದಿಂದ ಅವರಿಗೆ ಕಾಣುತ್ತಿದ್ದನೋ ಮತ್ತು ಅವನು ಪ್ರತಿಯೊಂದು ಚೇಷ್ಟೆ ಮಾಡುತ್ತಿದ್ದನೋ ಅದು ಲೀಲೆಯಾಗಿ ಕಾಣುತ್ತಿತ್ತು. ಗೊಲ್ಲಬಾಲಕರ ಮತ್ತು ಕರುಗಳ ರೂಪದಲ್ಲಿ ಅನೇಕ ರೂಪಗಳನ್ನು ಧರಿಸಿಕೊಂಡನು. ಲೀಲೆಯ ವಿಸ್ತಾರವಾಯಿತು. ಆ ಭಗವಂತನ ಸ್ವರೂಪಗಳ ಮೂಲಕ ಏನೆಲ್ಲ ಚೇಷ್ಟೆಗಳು ಆಗುತ್ತಿದ್ದವೋ, ತಿಳಿಯುವ ಜನರಿಗಾಗಿ ಅದೆಲ್ಲವೂ ಭಗವಂತನ ಲೀಲೆಯಾಗುತ್ತಿತ್ತು. ಯಾರು ತಿಳಿಯುತ್ತಿರಲಿಲ್ಲವೋ ಅವರಿಗಾಗಿ ಏನೂ ಇಲ್ಲ. ಯಾವ ಮನುಷ್ಯನು ಜಗತ್ತಿನ ಈ ತತ್ತ್ವ ರಹಸ್ಯವನ್ನು ತಿಳಿದುಕೊಂಡು, ವರ್ತಮಾನದಲ್ಲಿ ಪ್ರಪಂಚದ ಎಷ್ಟು ಸ್ವರೂಪಗಳಿವೆಯೋ ಅವೆಲ್ಲವೂ ಭಗವಂತನ ಸ್ವರೂಪಗಳಾಗಿವೆ ಮತ್ತು ಇವುಗಳ ಮೂಲಕ ಆಗುವ ಎಲ್ಲ ಚೇಷ್ಟೆಗಳು ಭಗವಂತನ ಲೀಲೆಯಾಗಿದೆ ಎಂದು ತಿಳಿದುಕೊಂಡರೆ ಭಗವಾನ್ ಶ್ರೀಕೃಷ್ಣನ ಯಾವ ಲೀಲೆ ನಡೆಯುತ್ತಿತ್ತೋ ಅದು ಸ್ವಲ್ಪದೂರಲ್ಲಿ ನಡೆಯುತ್ತಿತ್ತು ಎಂದು ಅವನ ಇರುವಿಕೆಯನ್ನು ಒಪ್ಪಿಕೊಳ್ಳಬೇಕು. ಸಮಸ್ತ ಬ್ರಹ್ಮಾಂಡದಲ್ಲಿ ಆಗುತ್ತಿರುವ ಲೀಲೆಯಾದರೋ ಇದಕ್ಕಿಂತಲೂ ಮಿಗಿಲಾದ ಲೀಲೆಯಾಗಿದೆ. </p>
<p class="Text">ಇದೇ ಭಾವವನ್ನು ಗೀತಾ 6/31ರಲ್ಲಿ ಈ ಪ್ರಕಾರ ತಿಳಿಸಲಾಗಿದೆ —</p>
<p class="Shlok">ಸರ್ವಭೂತಸ್ಥಿತಂ ಯೋ ಮಾಂ ಭಜತ್ಯೇಕತ್ವಮಸ್ಥಿತಃ ।</p>
<p class="Shlok">ಸರ್ವಥಾ ವರ್ತಮಾನೋಽಪಿ ಸ ಯೋಗೀ ಮಯಿ ವರ್ತತೇ ॥</p>
<p class="Text">ಎಲ್ಲ ಪ್ರಾಣಿಗಳಲ್ಲಿ ಸ್ಥಿತ ಪರಮಾತ್ಮನಾದ ನನ್ನಲ್ಲಿ ಏಕೀಭಾವ ಉಂಟಾದಾಗ ಅರ್ಥಾತ್ ಎಲ್ಲ ಕಡೆಗಳಲ್ಲಿ ಪರಮಾತ್ಮನಾದ ನನ್ನ ಸ್ವರೂಪವನ್ನು ಅನುಭವ ಮಾಡುವವರ ಅನುಭವದಲ್ಲಿ ನಾನಲ್ಲದೆ ಬೇರೆ ಏನೂ ಇಲ್ಲವೇ ಇಲ್ಲ. ಪರಮಾತ್ಮನನ್ನು ಎಲ್ಲ ಕಡೆಯಲ್ಲಿ ನೋಡುವವನು ಪ್ರಪಂಚದಲ್ಲಿ ಏನೆಲ್ಲ ಮಾಡುತ್ತಿರುವನೋ, ಹೇಗೆ ವರ್ತಿಸುತ್ತಾನೋ, ಅವನು ನನ್ನಲ್ಲೇ ವರ್ತಿಸುತ್ತಿರುವನು ಎಂದು ಭಗವಂತನು ಹೇಳುತ್ತಾನೆ. ಅವನಾದರೋ ಭಗವಂತನೊಂದಿಗೆ ಲೀಲೆಮಾಡುತ್ತಿರುತ್ತಾನೆ ಮತ್ತು ಎಲ್ಲರನ್ನು ಭಗವಂತನ ಸ್ವರೂಪವೆಂದು ತಿಳಿದುಕೊಂಡು ಅವರೊಂದಿಗೆ ನಡೆಯುವ ವರ್ತನೆಯೂ ಭಗವಂತನೊಂದಿಗೆ ನಡೆಯುತ್ತಿರುತ್ತದೆ. ಆಗ ಅವನು ಎಲ್ಲರನ್ನೂ ಭಗವಂತನೆಂದು ತಿಳಿದುಕೊಂಡು ಹಾಗೂ ರಸಾಸ್ವಾದ ಪಡೆಯುತ್ತಾ ಆನಂದದಲ್ಲಿ ಮುಗ್ಧನಾಗುವನು ಮತ್ತು ಅವನ ಎಲ್ಲ ಚೇಷ್ಟೆಗಳು ಭಗವಂತನೊಂದಿಗೆ ರಮಣ-ಕ್ರೀಡೆ ಮಾಡುವುದರಲ್ಲೇ ಆಗುತ್ತವೆ. ಅವನ ಸ್ವರೂಪದ ಅನುಭವವಾದರೋ ಕೇವಲ ಒಪ್ಪಿಕೊಳ್ಳುವ ಮಾತಾಗಿದೆ, ಭಗವಂತನು ಎಲ್ಲರಲ್ಲಿದ್ದಾನೆ ಮತ್ತು ನಾನು ಭಗವಂತನೊಂದಿಗೆ ಕ್ರೀಡೆ ಮಾಡುತ್ತಿದ್ದೇನೆ, ಆಡುತ್ತಿದ್ದೇನೆ, ರಮಣಮಾಣನಾಗುತ್ತಿದ್ದೇನೆ; ಕ್ರೀಡೆ, ರಮಣ, ಆಟ ಈ ಮೂರೂ ಒಂದೇ ಆಗಿದೆ. ಅವನ ಆನಂದ-ಶಾಂತಿಯ ಮಾತೇನು? ಈ ಆನಂದ-ಶಾಂತಿ ಎಲ್ಲರಲ್ಲಿದೆ. ಕೇವಲ ಒಪ್ಪಿಕೊಳ್ಳುವುದರಲ್ಲಿ ಇದೆ. ತಿಳಿವಳಿಕೆಗೆ ಬರುವ ತನಕ ಅಲ್ಲಿಯವರೆಗೆ ಭಗವಂತನ ವಚನಗಳನ್ನು ಒಪ್ಪಿಕೊಂಡಾಗ ಮುಂದಕ್ಕೆ ಆ ಮಾತು ಅರಿವಿಗೆ ಬಂದುಬಿಡುತ್ತದೆ. ಭಗವಂತನು ಸ್ವತಃ ಹೇಳುತ್ತಿದ್ದಾನೆ —</p>
<p class="Shlok">ಯೋ ಮಾಂ ಪಶ್ಯತಿ ಸರ್ವತ್ರ ಸರ್ವಂ ಚ ಮಯಿ ಪಶ್ಯತಿ ।</p>
<p class="Shlok">ತಸ್ಯಾಹಂ ನ ಪ್ರಣಶ್ಯಾಮಿ ಸ ಚ ಮೇ ನ ಪ್ರಣಶ್ಯತಿ ॥ </p>
<p class="TXT-Right">(ಗೀತಾ 6/30)</p>
<p class="Text">ಯಾವ ಪುರುಷನು ನನ್ನನ್ನು ಎಲ್ಲ ಕಡೆಗಳಲ್ಲಿ ನೋಡುತ್ತಾನೋ ಮತ್ತು ಎಲ್ಲರನ್ನು ನನ್ನಲ್ಲಿ ನೋಡುತ್ತಾನೋ; ಹೇಗೆ ಮೋಡಗಳಲ್ಲಿ ಆಕಾಶವನ್ನು ನೋಡುತ್ತಾನೋ ಮತ್ತು ಆಕಾಶದ ಒಂದು ಅಂಶದಲ್ಲಿ ಮೋಡಗಳನ್ನು ನೋಡುತ್ತಾನೋ ಹಾಗೆ. ಇದು ಸಾಕಾರದ ದೃಷ್ಟಾಂತವಾಗಿದೆ-ಎಲ್ಲಿ ಕಣ್ಣು ಮತ್ತು ಮನಸ್ಸು ಹೋಗುತ್ತದೋ ಅಲ್ಲೇ ಭಗವಂತನನ್ನು ನೋಡು. ಹೇಗೆ ಗೋಪಿಯರು ನೋಡುತ್ತಿದ್ದರೋ ಹಾಗೆ. ಭಗವಂತನು ಅವರ ಕಣ್ಣುಗಳಲ್ಲಿ ಇರುತ್ತಿದ್ದನು, ಅವರ ಹೃದಯದಲ್ಲಿ ವಾಸಿಸುತ್ತಿದ್ದನು. ಯಾವ ವಸ್ತು ಕಣ್ಣಿನಲ್ಲಿ ಇದೆಯೋ ಅದೇ ಹೊರಗೆ ಕಾಣುತ್ತದೆ. ಅದು ಸೂಕ್ಷ್ಮವಾಗಿ ಕಾಣಲೇಕೆ! ಇದೇ ಪ್ರಕಾರ ನಾವು ಭಗವಂತನನ್ನು ನಮ್ಮ ಕಣ್ಣುಗಳಲ್ಲಿ, ಮನಸ್ಸಿನಲ್ಲಿ ಇರಿಸಿಕೊಂಡರೆ ನಮ್ಮ ಕಣ್ಣುಗಳು-ಮನಸ್ಸು ಎಲ್ಲಿ ಹೋಗುವವೋ ಅಲ್ಲೇ ಭಗವಂತನು ಕಾಣುವನು. ಭಗವಂತನು ಎಲ್ಲ ಕಡೆಗಳಲ್ಲಿದ್ದಾನೆ ಎಂದು ಒಪ್ಪಿಕೊಂಡು ನೋಡಲು ತೊಡಗಿದರೆ ಅದರ ಪರಿಣಾಮ- <span class="char-style-override-3">‘ತಸ್ಯಾಹಂ ನ ಪ್ರಣಶ್ಯಾಮಿ ಸ ಚ ಮೇನ ಪ್ರಣಶ್ಯತಿ’ </span>ಅವನ ದೃಷ್ಟಿಯಿಂದ ನಾನು ಎಂದೂ ದೂರನಾಗುವುದಿಲ್ಲ, ಅವನೂ ನನ್ನಿಂದ ಎಂದೂ ದೂರವಾಗುವುದಿಲ್ಲ ಎಂದಾಗುತ್ತದೆ.</p>
<p class="Shlok">ಸರ್ವಭೂತಸ್ಥಿತಂ ಯೋ ಮಾಂ ಭಜತ್ಯೇಕತ್ವಮಾಸ್ಥಿತಃ । </p>
<p class="TXT-Right">(ಗೀತಾ 6/31)</p>
<p class="Text para-style-override-2">ಭಗವಂತನು ಹೇಳುತ್ತಾನೆ-ಸಮಸ್ತ ಪ್ರಾಣಿಗಳಲ್ಲಿ ಇರುವ ಪರಮಾತ್ಮನಾದ ನನ್ನಲ್ಲಿ ಅವನು ಸ್ಥಿತನಾಗಿರುತ್ತಾನೆ. ಪರಮಾತ್ಮನಾದ ನನ್ನಲ್ಲಿ ಸ್ಥಿತನಾಗಿ ಪ್ರಪಂಚದಲ್ಲಿ ತನ್ನ ಶರೀರದಿಂದ ವರ್ತಿಸುತ್ತಿದ್ದರೂ ಅವನು ನನ್ನಲ್ಲೇ ವರ್ತಿಸುತ್ತಾನೆ. ಸಮಸ್ತ ಬ್ರಹ್ಮಾಂಡವು ಪರಮಾತ್ಮನಲ್ಲಿದೆ, ನಾನೂ ಕೂಡ ಪರಮಾತ್ಮನಲ್ಲೇ ಇದ್ದೇನೆ ಮತ್ತು ಪರಮಾತ್ಮನು ಎಲ್ಲದರಲ್ಲಿ ಪರಿಪೂರ್ಣನಾಗಿದ್ದಾನೆಂದು ತಿಳಿದುಕೊಂಡರೆ, ಇಂತಹ ಅನುಭವ ಪಡೆದರೆ ಅವನು ಎಲ್ಲ ಪ್ರಕಾರದಿಂದ ವರ್ತಿಸುತ್ತಿದ್ದರೂ ಪರಮಾತ್ಮನಲ್ಲೆ ವರ್ತಿಸುತ್ತಿರುವನಲ್ಲ. ಎಲ್ಲವೂ ಪರಮಾತ್ಮನಲ್ಲೇ ಇರುವಾಗ ಅವನ ಶರೀರವೂ ಪರಮಾತ್ಮನಲ್ಲೇ ಇದೆಯಲ್ಲ. ಅವನು ಪರಮಾತ್ಮನಲ್ಲಿ ತನ್ಮಯನಾಗುತ್ತಾನೆ, ಏಕೀಭಾವ ಉಂಟಾಗುತ್ತದೆ. ಏಕೀಭಾವ ಉಂಟಾದ ಮೇಲೆ ಅವನು ಪರಮಾತ್ಮನಲ್ಲೇ ಇದ್ದುಕೊಂಡು ಚೇಷ್ಟೆಮಾಡುತ್ತಾನೆ. ತನ್ನನ್ನು-ತಾನೇ ಪರಮಾತ್ಮನಿಗೆ ಅರ್ಪಿಸಿಕೊಳ್ಳುವನು ಅರ್ಥಾತ್ ತನ್ನನ್ನು ಪರಮಾತ್ಮನಲ್ಲಿ ಸೇರಿಸಿಕೊಳ್ಳುವನು. ಪರಮಾತ್ಮನಲ್ಲಿ ಏಕೀಭಾವನಾಗುತ್ತಾನೆ, ಪರಮಾತ್ಮನಲ್ಲಿ ಸೇರಿಹೋಗುತ್ತಾನೆ ಮತ್ತು ಸ್ವತಃ ಆ ಪರಮಾತ್ಮನಲ್ಲಿ ತದ್ರೂಪನಾಗಿ ಚೇಷ್ಟೆಮಾಡುತ್ತಿರುತ್ತಾನೆ. ಅವನ ಲೀಲೆ ಪರಮಾತ್ಮನಲ್ಲೇ ಇದೆ, ಪರಮಾತ್ಮನಿಂದ ಹೊರಗಿಲ್ಲ. ಯಾರಿಗೆ ಜ್ಞಾನವಿಲ್ಲವೋ ಅವರು ಅವನ ಚೇಷ್ಟೆಯನ್ನು ಬೇರೆಯಾಗಿ ನೋಡುತ್ತಾರೆ. ನಾವು ನೋಡುವುದು ವ್ಯರ್ಥವಾಗಿದೆ, ಅವನ ನೋಡುವಿಕೆ ಸರಿಯಾದೆ; ಈ ಪ್ರಕಾರ ಅವನ ಆನಂದ ಮತ್ತು ಶಾಂತಿಯ ಸೀಮೆ ಏನಿದೆ? ಹೇಗೆ ಗೋಪಿಯರು-ಗೋಪಾಲರು ಭಗವಾನ್ ಶ್ರೀಕೃಷ್ಣನೊಂದಿಗೆ ಆಡುತ್ತಿದ್ದರೋ, ಕ್ರೀಡಿಸುತ್ತಿದ್ದರೋ ಹಾಗೆಯೇ ಭಗವಂತನೊಡನೆ ಆಡುತ್ತಿರುತ್ತಾನೆ. ಆದರೆ ಅವರು ಎಂದಾದರು ಆಡುತ್ತಿದ್ದರು, ಆದರೆ ಇವನು ಎಂಟೂ ಜಾವ ಆಡುತ್ತಿರುತ್ತಾನೆ. ಆದ್ದರಿಂದ ಆ ಲೀಲೆಯಿಂದ ಈ ಲೀಲೆಯು ಬೆಲೆಯುಳ್ಳದ್ದು, ಮಹತ್ತ್ವಪೂರ್ಣವಾಗಿದೆ.<span></span></p>


<p class="Page-Break"> </p>
<p class="Chapter-Heading" id="toc_marker-6">4. ಭಗವಂತನ ಹೇತುರಹಿತ ಸೌಹಾರ್ದ</p>
<p class="Text">ಭಗವಂತನು ದಯೆಗೈದು ಎಲ್ಲರ ಉದ್ಧಾರ ಮಾಡುತ್ತಾನೆ. ಭಗವಂತನು ಅಪಾರ ಪ್ರೇಮಿ, ತುಂಬಾ ದಯಾಳುವಾಗಿದ್ದಾನೆ. ಭಗವಂತನು ಗೀತೆಯಲ್ಲಿ ತನ್ನನ್ನು ಕುರಿತು ಸ್ವತಃ ಹೇಳಿರುವನು —</p>
<p class="Shlok">ಸುಹೃದಂ ಸರ್ವಭೂತಾನಾಂ ಜ್ಞಾತ್ವಾ ಮಾಂ ಶಾಂತಿಮೃಚ್ಛತಿ ॥ </p>
<p class="TXT-Right">(5/29)</p>
<p class="Text">‘ನನ್ನನ್ನು ಎಲ್ಲ ಭೂತಪ್ರಾಣಿಗಳ ಸುಹೃದ್ ಅರ್ಥಾತ್ ಸ್ವಾರ್ಥರಹಿತ ಪ್ರೇಮೀ ಎಂದು ತತ್ತ್ವದಿಂದ ತಿಳಿದುಕೊಂಡು ಸಾಧಕನು ಶಾಂತಿಯನ್ನು ಪಡೆದುಕೊಳ್ಳುತ್ತಾನೆ.’</p>
<p class="Text">ನಾವು ಭಗವಂತನನ್ನು ಪರಮ ದಯಾಳು, ಪರಮಪ್ರೇಮೀ, ಕಾರಣವಿಲ್ಲದೆ ದಯೆಯನ್ನು ಮಾಡುವವನು, ಹೇತುರಹಿತ ಪ್ರೇಮಿಸುವವನು ಎಂದು ಒಪ್ಪಿಕೊಳ್ಳುತ್ತೇವೆಂದು ಹೇಳಿದರೆ, ನಾನು ಹೇಳುತ್ತೇನೆ-ನೀವು ಒಪ್ಪಿಕೊಳ್ಳುವುದಿಲ್ಲ, ಕೇವಲ ಹೇಳುತ್ತೀರಷ್ಟೇ. ನಾವು ಭಗವಂತನು ಪರಮ ಪ್ರೇಮಿಯಾಗಿದ್ದಾನೆಂಬ ಮಾತನ್ನು ತಿಳಿಯುತ್ತಿದ್ದರೆ ಮತ್ತೆ ಭಗವಂತನ್ನು ಬಿಟ್ಟು ಯಾರನ್ನೂ ಪ್ರೇಮಿಸುತ್ತಿರಲಿಲ್ಲ. ಭಗವಂತನು ಪ್ರೇಮಕ್ಕೆ ವಶನಾಗುತ್ತಾನೆ. ಪ್ರೇಮಿಯು ಭಗವಂತನನ್ನು ಕೊಂಡುಕೊಳ್ಳುತ್ತಾನೆ ಹಾಗೂ ಬೇರೆಯವರಿಗೂ ಕೊಡಬಲ್ಲನು. ಪ್ರೇಮಿಗೆ ಭಗವಂತನ ದರ್ಶನವಾಗುವುದರಲ್ಲಿ ಯಾವುದೇ ಆಶ್ಚರ್ಯವಿಲ್ಲ.</p>
<p class="Shlok">ಹರಿ ಬ್ಯಾಪಕ ಸರ್ಬತ್ರ ಸಮಾನಾ । ಪ್ರೇಮ ತೇ ಪ್ರಗಟ ಹೋಹಿ ಮೈ ಜಾನಾ॥</p>
<p class="Text">ಭಗವಂತನು ಎಲ್ಲ ಕಡೆಗಳಲ್ಲಿ ವ್ಯಾಪಕನಾಗಿದ್ದಾನೆ ಮತ್ತು ಪ್ರೇಮದಿಂದ ಪ್ರಕಟನಾಗುತ್ತಾನೆ ಇದು ನೀತಿಯಾಗಿದೆ. ಆದರೆ ಪ್ರೇಮದಿಂದ ಪ್ರಕಟನಾಗಿ ಅವನಿಗೆ ದರ್ಶನಕೊಡುತ್ತಾನೆ ಇಷ್ಟೇ ಅಲ್ಲ, ಅವನು ಪ್ರೇಮಕ್ಕೆ ಅಧೀನನಾಗಿ ಹೋಗುತ್ತಾನೆ. <span class="char-style-override-3">‘ಅಹಂ ಭಕ್ತಪರಾಧೀನಃ’</span> ನಾನು ಭಕ್ತರ ಅಧೀನನಾಗಿದ್ದೇನೆ. ಇಷ್ಟೇ ಅಲ್ಲ-ಭಕ್ತರು ಮುಂದೆ-ಮುಂದೆ ಹೋಗುವಾಗ ನಾನು ಅವನ ಹಿಂದಿನಿಂದ ನಡೆಯುತ್ತೇನೆ. (ಭಕ್ತಜನರು ಮುಂದೆ ನಾನವರ ಹಿಂದೆ) ಅವರ ಚರಣಗಳ ಧೂಳು ನನ್ನಮೇಲೆ ಬಿದ್ದರೆ ತನ್ನನ್ನು ಪವಿತ್ರನೆಂದು ತಿಳಿಯುತ್ತೇನೆ —</p>
<p class="Shlok">ಅನುವ್ರಜಾಮ್ಯಹಂ ನಿತ್ಯಂ ಪೂಯೇಯೇತ್ಯಂಘ್ರಿರೇಣುಭಿಃ ॥’</p>
<p class="TXT-Right"> (ಶ್ರೀಮದ್ಭಾಗವತ 11/14/16)</p>
<p class="Text">ಅವನ ಚರಣಧೂಳು ಹಾರಿ ನನ್ನ ಮೇಲೆ ಬಿದ್ದರೆ ನಾನು ಪವಿತ್ರನಾಗುವೆನು ಎಂದು ಯೋಚಿಸಿ ನಾನು ಆ ಮಹಾತ್ಮರ ಹಿಂದೆ-ಹಿಂದೆ ನಿರಂತರ ತಿರುಗುತ್ತಿರುವೆನು. ಏಕೆಂದರೆ ಭಕ್ತನು ಹೀಗೆ ಒಪ್ಪಿಕೊಂಡಿದ್ದಾನೆ —</p>
<p class="Shlok">‘ಯೇ ಯಥಾ ಮಾಂ ಪ್ರಪಂದ್ಯತೇ ತಾಂಸ್ತಥೈವ ಭಜಾಮ್ಯಹಮ್’ </p>
<p class="TXT-Right">	(ಗೀತಾ 4/11)</p>
<p class="Text">ಯಾರು ನನ್ನನ್ನು ಹೇಗೆ ಭಜಿಸುತ್ತಾನೋ, ನಾನೂ ಕೂಡ ಅವನನ್ನು ಹಾಗೆಯೇ ಭಜಿಸುತ್ತೇನೆ. ಇಷ್ಟೇ ಅಲ್ಲ, ಭಗವಂತನನ್ನು ಯಾವನಾದರು ಭಕ್ತರು ಮಾರಿಬಿಟ್ಟರೆ ಅಂದರೆ ಬೇರೆಯವರಿಗೆ ಕೊಟ್ಟುಬಿಟ್ಟರೆ, ಭಗವಂತ ಹೇಳುತ್ತಾನೆ-ಅವನು ನನ್ನನ್ನು ಕೊಡಬಲ್ಲವನಾಗಿದ್ದಾನೆ. ಇಂತಹ ಕಥೆಗಳು ಬರುತ್ತವೆ. ನರಸೀಮೆಹತಾನಿಗಾಗಿ ಭಗವಂತ ಹೇಳುತ್ತಾನೆ —</p>
<p class="Shlok">‘ಬೇಚೇ ತೋ ಬಿಕ ಜಾಉ । ನರಸೀ ಮ್ಹಾರೋ ಸಿರ ಧನೀ ॥’ </p>
<p class="Text">ನರಸೀಮೆಹತಾ ನನ್ನ ಒಡೆಯನಾಗಿದ್ದಾನೆ, ನನ್ನನ್ನು ಮಾರಿದರೆ ನಾನು ಮಾರಿಹೋಗುವೆ.</p>
<p class="Text">ನರಸೀಮೆಹತಾನು ದ್ವಾರಕಾಧೀಶನ ಮೇಲೆ ಒಂದು ಏಳೂನೂರಐವತ್ತು ರೂಪಾಯಿಗಳಿಗೆ ಹುಂಡಿ ಬರೆದುಕೊಟ್ಟನು. ಹಣವನ್ನು ಕೊಟ್ಟು ಹುಂಡಿ ಪಡೆದು ಅವರು ದ್ವಾರಕೆಗೆ ಹೋದರು. ಅಲ್ಲಿ ಎಲ್ಲಿಯೂ ಪತ್ತೆಯಾಗಲಿಲ್ಲ. ಜನರು ಕೇಳಿದರು-ನಿನಗೆ ಯಾವ ವಿಳಾಸ ಹೇಳಿದ್ದರು? ಅವರೆಂದರು-ದ್ವಾರಕಾಧೀಶನ ಮಂದಿರದ ಬಳಿ ಶ್ಯಾಮಲಶಾಹ ಎಂದು. ಆಗ ಜನರೆಂದರು-ಇಲ್ಲಾದರೋ ಆ ಹೆಸರಿನ ವ್ಯಕ್ತಿಯೇ ಇಲ್ಲ ಮತ್ತು ಯಾವುದೇ ಅಂಗಡಿಯೂ ಇಲ್ಲ. ನೀನು ಎಲ್ಲೋ ಮೋಸಹೋಗಿರುವೆ. ಅವರು ಪಶ್ಚಾತ್ತಾಪ ಪಡುತ್ತಾ ಮರಳಿ ಹೋಗಿ ನರಸಿಮೆಹತಾನ ಅಪಮಾನ ಮಾಡಬೇಕೆಂದು ಯೋಚಿಸಿದರು. ರಾತ್ರಿಯಾಗಿತ್ತು, ದ್ವಾರಕಾಧೀಶನ ಮಂದಿರದ ಮೂಲೆಯಲ್ಲಿ ಬಂದು ಮಲಗಿದರು. ತಂಬಾ ದುಃಖಿತರಾಗಿದ್ದರು, ನಿದ್ದೆ ಬರುತ್ತಿರಲಿಲ್ಲ. ಕೇವಲ ಒರಗಿಕೊಂಡಿದ್ದರು. ಇಷ್ಟರಲ್ಲಿ ಭಗವಂತನು ಬಂದು ಹೇಳಿದನು-ಇಲ್ಲಿ ಯಾರ ಬಳಿಯಲ್ಲಿ ನನ್ನ ಹೆಸರಿನ ಏಳುನೂರ ಐವತ್ತು ರೂಪಾಯಿಗಳ ಹುಂಡೀ ಇದೆ? ನಾನೇ ಶೇಟ್ ಶ್ಯಾಮಶಾಹನಾಗಿದ್ದೇನೆ, ಹುಂಡಿಯವರನ್ನು ಹುಡುಕುತ್ತಿದ್ದೇನೆ. ಇಷ್ಟರಲ್ಲಿ ಒರಗಿಕೊಂಡಿದ್ದ ವ್ಯಕ್ತಿ ಹೇಳಿದ-ನಾವೇ ಹುಂಡಿಯನ್ನು ತೆಗೆದುಕೊಂಡು ಬಂದಿದ್ದೆವು, ಆದರೆ ನಿಮ್ಮ ಠಾವು ಹತ್ತಲಿಲ್ಲ. ಆಗ ಭಗವಂತನೆಂದ-ನೀವು ಹಣಪಡೆದು ಹುಂಡೀ ನನಗೆ ಕೊಟ್ಟುಬಿಡಿ. ಅವರಿಗೆ ಏಳುನೂರ ಐವತ್ತು ರೂಪಾಯಿ ಕೊಟ್ಟು ಹುಂಡೀ ತೆಗೆದುಕೊಂಡು ಹೇಳಿದನು-ನನ್ನದೊಂದು ಪ್ರಾರ್ಥನೆ ಇದೆ! ಸೇಠಜೀಯವರ ಬಳಿಹೋಗಿ ನನ್ನನ್ನು ನಿಂದಿಸಬೇಡಿ. ನನ್ನ ಅಪರಾಧಕ್ಕಾಗಿ ನಿಮ್ಮಲ್ಲಿ ಕ್ಷಮೆ ಬೇಡುತ್ತೇನೆ. ನನ್ನಿಂದ ದೊಡ್ಡ ತಪ್ಪಾಯಿತು. ನೀವು ಹುಡುಕುತ್ತಿರುವಾಗ ರಾತ್ರಿಯಾಗಿತ್ತು ನಾನು ಗುರುತಿಸಲಿಲ್ಲ. ನಾನು ಕೇಳಿದೆ ಆಗ ಓಡಿಬಂದೆ, ಅಲ್ಲಿ ನನ್ನ ಅಪರಾಧವನ್ನು ವರ್ಣಿಸಬೇಡಿರಿ, ನೀವೇ ನನ್ನನ್ನು ಕ್ಷಮಿಸಿಬಿಡಿ. ಅವರೆಂದುಕೊಂಡರು-ನೋಡಿ! ಪಾಪ, ಒಳ್ಳೆಯ ಮನುಷ್ಯ, ನಾವು ಹೊರಟುಹೋಗುತ್ತಿದ್ದೆವು, ನರಸೀ ಮೆರತಾರವರಿಗೆ ಬೈದು ಅಪಮಾನ ಮಾಡುತ್ತಿದ್ದೆವು. ಇವರಾದರೋ ನಾವಿದ್ದಲ್ಲಿಗೆ ಬಂದು ಹುಂಡಿಯ ಹಣವನ್ನು ಕೊಟ್ಟರು. ಅವರೆಲ್ಲರು ಸೇಠಜಿಗೆ ವಂದಿಸಿ ಪುನಃ ನರಸೀ ಮೆಹತಾನ ಬಳಿಗೆ ಬಂದು ಹೇಳಿದರು-ಸ್ವಾಮಿ! ಪುನಃ ಒಂದು ಹುಂಡೀ ಬರೆದುಕೊಡಿರಿ. ಮೆಹತಾರವರೆಂದರು-ಯಾರಮೇಲೆ? ಅವರೆಂದರು-ಶ್ಯಾಮಲ ಶಹಾರವರ ಮೇಲೆ. ನಿಮ್ಮ ಕಾರಕೂನರಾದರೋ ತುಂಬಾ ಒಳ್ಳೆಯ ಮನುಷ್ಯರು. ನಾವು ಹಿಂದಕ್ಕೆ ಹೋಗುತ್ತಿದ್ದೆವು ಅಷ್ಟರಲ್ಲಿ ನಾವಿದ್ದಲ್ಲಿಗೆ ಬಂದು ಹುಂಡಿಯ ಹಣ ಕೊಟ್ಟರು, ಹಾಗೂ ಹೇಳಿದರು-ನನ್ನ ಅಪರಾಧವನ್ನು ಕ್ಷಮಿಸಿ ಎಂದು. ಆದರೆ ಅವರ ಯಾವ ಅಪರಾಧವೂ ಇರಲಿಲ್ಲ. ಅವರು ತಮ್ಮ ಸ್ಥಾನದಲ್ಲಿ ನಮಗೆ ಸಿಗಲಿಲ್ಲ, ಆದರೆ ಹುಡುಕುತ್ತಾ ನಮ್ಮ ಬಳಿಗೆ ಬಂದುಬಿಟ್ಟರು. ನಿಮ್ಮ ಕಾರಕೂನರಾದರೋ ಮೊದಲನೇ ದರ್ಜೆಯವರಾಗಿದ್ದಾರೆ. ನರಸೀಮೆಹತಾ ಹೇಳಿದರು-ನಿಮ್ಮದು ಅಹೋಭಾಗ್ಯ! ಅವನಾದರೋ ಸಾಕ್ಷಾತ್ ಭಗವಂತನಾಗಿದ್ದನು. ನಾನಾದರೋ ನಿಮಗೆ ನಮಸ್ಕರಿಸುತ್ತೇನೆ, ನಿಮಗೆ ಅವನ ದರ್ಶನವಾಯಿತು. ಅಲ್ಲಿ ನಮ್ಮ ಯಾವುದೇ ಅಂಗಡಿಯೂ ಇಲ್ಲ, ಕಾರಕೂನನೂ ಇಲ್ಲ. ನೀವು ನನಗೆ ಗಂಟುಬಿದ್ದಿರಿ. ನಾನು ಭಗವಂತನ ಭರವಸೆಯಿಂದ ಹುಂಡಿ ಬರೆದುಕೊಟ್ಟೆ. ಹುಂಡೀ ಚಲಾವಣೆಯಾಯಿತು ನಿಮ್ಮದು ಮಹಾಭಾಗ್ಯ! ಅವರು ಪಶ್ಚಾತ್ತಾಪಪಟ್ಟರು, ಪುನಃ ದ್ವಾರಕೆಗೆ ಹೋಗಿ ನೋಡಿದರೂ ಆ ಸೇಠಜಿಯು ಅಲ್ಲಿ ಎಲ್ಲಿದ್ದಾನೆ? ಇದಾದರೋ ಒಂದು ಪ್ರಕಾರದಿಂದ ಭಗವಂತನನ್ನು ಮಾರುವುದೇ ಆಗಿದೆ. ಹುಂಡೀ ಬರೆದುಕೊಡುವುದೆಂದರೆ ಮಾರುವುದೇ ಆಗಿದೆ. ಭಗವಂತನ ಭಕ್ತನು ಬೇರೆಯವರಿಗೂ ಕೂಡ ಭಗವದ್ದರ್ಶನ ಮಾಡಿಸಬಲ್ಲನಾದರೆ ಸ್ವತಃ ಅವನಿಗೆ ಭಗವಂತನ ದರ್ಶನ ಆಗುವುದರಲ್ಲಿ ಆಶಂಕೆಯಾದರೂ ಏನಿದೆ?</p>
<p class="Text">ಭಗವಂತನ ಪ್ರೇಮದ ವಿಷಯವು ವಾಣಿಯ ಗತಿಯನ್ನು ತಿಳಿಸಲಾರದಷ್ಟು ಗಹನವಾಗಿದೆ. ಕಲ್ಪನೆಗೈದು, ದೃಷ್ಟಾಂತಕೊಟ್ಟು ವಾಣಿಗೆ ಆಜ್ಞೆಮಾಡುವಷ್ಟು ಶಕ್ತಿಯು ಮನಸ್ಸಿಗೆ ಇಲ್ಲ, ಬುದ್ಧಿಗೂ ಸಾಮರ್ಥ್ಯವಿಲ್ಲ. ಅಸಂಖ್ಯ ಬ್ರಹ್ಮಾಂಡಗಳ ಒಡೆಯನೊಂದಿಗೆ ನಮ್ಮಂತಹ ತುಚ್ಛ ಪ್ರಾಣಿಗಳ ಮಿತ್ರತೆಯೇ! ನಾವು ಮತ್ತು ಅವನು ಸರಿಸಮಾನರೇ! ಎಂಬುದನ್ನು ತಿಳಿದುಕೊಳ್ಳಬೇಕು. ಇದೂ ಕೂಡ ಐಶ್ವರ್ಯದಿಂದಾಗಿ ಅವನ ಮಹಿಮೆಯನ್ನು ತಿಳಿಯುವುದಾಗಿದೆ. ನಾನು ಅಸಂಖ್ಯ ಬ್ರಹ್ಮಾಂಡಗಳ ಒಡೆಯನೆಂದು ಹೇಳಿದೆ, ಭಗವಂತನ ಈ ಉಪಮೆ, ಅವನ ಮಹಿಮೆ ಅತೀ ಕೆಳಮಟ್ಟದ್ದಾಗಿದೆ. ಓಹೋ! ಅಸಂಖ್ಯ ಬ್ರಹ್ಮಾಂಡಳ ಒಡೆಯ ಅತಿ ಕೆಳಮಟ್ಟದವನೇ? ಇದು ಐಶ್ವರ್ಯವನ್ನು ಬಯಸುವ ಪುರುಷರಿಗಾಗಿ ಇದೆ. ಐಶ್ವರ್ಯಮಯ ರೂಪವನ್ನೇ ಹೇಳಿದೆ, ಒಂದರ ಅಲ್ಲ, ಇಪ್ಪತ್ತರ ಅಲ್ಲ, ಲಕ್ಷ-ಕೋಟಿ ಬ್ರಹ್ಮಾಂಡಗಳ ಒಡೆಯ. ಭಗವಂತನನ್ನು ಹೀಗೆ ತಿಳಿದರೆ ಒಂದೆರಡು ಬ್ರಹ್ಮಾಂಡಗಳನ್ನು ಕೊಟ್ಟಾನು, ಹಾಗಾದರೆ ಬ್ರಹ್ಮಾಂಡದ ಐಶ್ವರ್ಯದಿಂದ ಅವನನ್ನು ತೂಕ ಮಾಡುತ್ತಿರುವಿರಲ್ಲ! ಭಗವಂತನು ಐಶ್ವರ್ಯವಂತನೇ ಆದನು. ಸಾವಿರಾರು ಊರುಗಳ ರಾಜನಾಗಿದ್ದಾನೋ ಹಾಗೆಯೇ ಅವನು ಸಾವಿರಾರು ಬ್ರಹ್ಮಾಂಡಗಳ ಒಡೆಯನಾದನು. ರಾಜನು ಖುಷಿಪಟ್ಟರೆ ಒಂದೆರಡು ಊರು ಕೊಟ್ಟಾನು. ಭಗವಂತನಿಗೆ ಖುಶಿಯಾದರೆ ಅವನಿಗೆ ಒಂದೆರಡು ಬ್ರಹ್ಮಾಂಡದ ಐಶ್ವರ್ಯಶಾಲಿ ಅಥವಾ ಬ್ರಹ್ಮಾ ಆಗಿಸಿದರೆ ಭಗವಂತನ ವಿಷಯದಲ್ಲಿ ನಿನ್ನ ಬುದ್ಧಿಯು ಇದೇ ಆಯಿತಲ್ಲ!</p>
<p class="Text">ಭಗವಂತನು ಪ್ರೇಮಮಯ, ಆನಂದಮಯ, ಚಿನ್ಮಯ, ಜ್ಞಾನಮಯ ನಾಗಿದ್ದಾನೆ, ಇದರ ಕಲ್ಪನೆ ನೀನು ಸ್ವಲ್ಪವೂ ಮಾಡಲಿಲ್ಲವಲ್ಲ. ನನ್ನ ಅತ್ಮಾ ಅಲ್ಪಜ್ಞನಾಗಿದೆ, ಪರಮಾತ್ಮಾ ಸರ್ವಜ್ಞನಾಗಿದ್ದಾನೆ, ನಾನು ಘಟಾಕಾಶದಂತೆ ಇದ್ದೇನೆ, ಪರಮಾತ್ಮನು ಮಹಾಕಾಶದಂತಿದ್ದಾನೆ ಎಂದು ನೀನು ಹೀಗೆ ತಿಳಿದರೆ; ಪರಮಾತ್ಮನ ಉದಾರತೆಯನ್ನು ನೋಡು, ಘಟಾಕಾಶದಂತಿರುವ ಓರ್ವ ಜೀವಿಯು ಪರಮಾತ್ಮನಿಗೆ ಶರಣುಹೋದರೆ ಮಹಾಕಾಶಸ್ಥಾನೀಯ ಪರಮಾತ್ಮನು ತನ್ನನ್ನು-ತಾನೇ ಅವನ ಕೈಗೆ ಒಪ್ಪಿಸಿಕೊಳ್ಳುತ್ತಾನೆ.</p>
<p class="Text">ಯಾರು ತನ್ನನ್ನು ಭಗವಂತನಿಗೆ ಅರ್ಪಿಸಿಕೊಳ್ಳುವನೋ, ಭಗವಂತನೂ ಕೂಡ ತನ್ನನ್ನು ಅವನಿಗೆ ಅರ್ಪಿಸಿಕೊಳ್ಳುತ್ತಾನೆ ಇದು ಅವನ ಉದಾರತೆಯನ್ನು ನೋಡು. ನಮ್ಮ ಯೋಗ್ಯತೆ ಎಷ್ಟು? ಒಂದು ತುಚ್ಛಗಿದೆ! ನಾವಾದರೋ ಅಲ್ಪಜ್ಞರಾಗಿದ್ದೇವೆ, ತುಚ್ಛರಾಗಿದ್ದೇವೆ, ಪರಮಾತ್ಮನು ಮಹಾನ್ ಆಗಿದ್ದಾನೆ. ಅವನ ಮಹಿಮೆಯ ಕಡೆಗೆ ಗಮನವಿಡು. ಅವನು ಮಹಾನ್ ಜ್ಞಾನಸ್ವರೂಪೀ, ಚೈತನ್ಯಸ್ವರೂಪಿಯಾಗಿದ್ದಾನೆ. ಆ ಸರ್ವಜ್ಞ ಪರಮಾತ್ಮನು ತನ್ನ ಸರ್ವಜ್ಞತೆಯನ್ನು ಅವನಿಗೆ ಅರ್ಪಿಸಿಕೊಳ್ಳುತ್ತಾನೆ, ನಾವು ನಮ್ಮ ಅಲ್ಪಜ್ಞತೆಯನ್ನು ಅವನಿಗೆ ಅರ್ಪಿಸಿಬಿಡುತ್ತೇವೆ. ಅವನ ಸರ್ವಜ್ಞತೆಯ ಕುರಿತು ಗಮನವಿಡು, ತನ್ನ ಅಲ್ಪಜ್ಞತೆಯ ಕಡೆಗೆ ಗಮನಹರಿಸು. ಆಗಲಾದರೋ ನೀನು ಅವನನ್ನು ಜ್ಞಾನದಿಂದ, ಸರ್ವಜ್ಞತೆಯಿಂದ ತೂಕಮಾಡಿದೆ. ನೀನು ಐಶ್ವರ್ಯದಿಂದ ಅಳೆದರೆ ಏನು ಅಳೆದಂತಾಯಿತು? ಇದಾದರೋ ಎಲ್ಲವೂ ನಾಶನಾಗುವಂತಹ ಮಿಥ್ಯಾಪದಾರ್ಥಗಳಿವೆ. ನೀನು ಭಗವಂತನನ್ನು ಏನೂ ತಿಳಿದಿಲ್ಲದಂತಾಯಿತು. ಅವನನ್ನು ಆತ್ಮನೊಂದಿಗೆ ಹೋಲಿಸಬೇಕಿತ್ತು. ಆಗ ಮನುಷ್ಯನು ಈ ಪ್ರಕಾರ ತಿಳಿದುಕೊಂಡರೆ, ಅವನು ಪರಮಾತ್ಮನನ್ನು ಬಿಟ್ಟು ಬೇರೆ ಯಾರನ್ನೂ ಪ್ರೇಮಿಸುತ್ತಿರಲಿಲ್ಲ. ಅವನು ಐಶ್ವರ್ಯವನ್ನು ಕಂಡು ಮೋಹಿತನಾಗುತ್ತಿರಲಿಲ್ಲ. ಇದು ಸ್ವಪ್ನದಂತೆ ಮಾಯೆ ಮಾತ್ರವಾಗಿದೆ, ಏನೂ ಇಲ್ಲವೇ ಇಲ್ಲ ಎಂದು ಅವನು ತಿಳಿಯುತ್ತಾನೆ ಪರಮಾತ್ಮನು ಇಂತಹ ಪ್ರೇಮಿಯು ಅವನನ್ನು ಪ್ರೇಮಿಸುತ್ತಾನೋ ಅವನಿಗಾಗಿ ಅವನು ಮಾರಿಕೊಳ್ಳುತ್ತಾನೆ. ಅವನು ಎಲ್ಲವನ್ನೂ ಕೊಟ್ಟುಬಿಡುತ್ತಾನೆ. ಪ್ರೇಮದ ಬದಲಿಗೆ ತನ್ನನ್ನು-ತಾನೇ ಕೊಟ್ಟುಕೊಳ್ಳುವನು. ವ್ಯಕ್ತಿಯ ಪ್ರೇಮವನ್ನು ಪಡೆದು ಅದರ ಬದಲಿಗೆ ಭಗವಂತನು ತನ್ನನ್ನು-ತಾನೇ ಅರ್ಪಿಸಿಕೊಳ್ಳುವುದು ಎಷ್ಟು ದೊಡ್ಡ ಪ್ರೀತಿಯಾಗಿದೆ! ಎಷ್ಟು ದೊಡ್ಡ ಉದಾರತೆಯಾಗಿದೆ!</p>
<p class="Sub-Heading">ದಯೆಯ ಮಾತು</p>
<p class="Text">ಭಗವಂತನು ದಯೆಯ ಸಾಗರನಾಗಿದ್ದಾನೆಂಬ ಉದಾಹರಣೆ ಕೊಟ್ಟರೂ ಈ ಉದಾಹರಣೆಯೂ ಕೆಳಮಟ್ಟದ್ದೇ ಆಗಿದೆ; ಏಕೆಂದರೆ ಸಮುದ್ರವು ಮೇರೆಯುಳ್ಳದ್ದಾಗಿದೆ. ಭಗವಂತನ ದಯೆಗೆ ಮೇರೆಯೇ ಇಲ್ಲ. ಇಡೀ ಜಗತ್ತಿನಲ್ಲಿ ಇರುವ ದಯೆಯು ಆ ದಯಾಸಾಗರದ ಒಂದು ಬಿಂದುಮಾತ್ರವಾಗಿದೆ, ಈ ಉದಾಹರಣೆಯೂ ಸರಿಯಲ್ಲ. ಅದಕ್ಕೆ ಉದಾಹರಣೆಯೇ ಇಲ್ಲ. ಭಗವಂತನು ಹೇಳುತ್ತಾನೆ-ನನ್ನನ್ನು ದಯಾಳು ಎಂದು ಒಪ್ಪುವುದರಿಂದಲೇ ಪರಮಶಾಂತಿ ಲಭಿಸುತ್ತದೆ. ಹಾಗಾದರೆ ನಾವು ದಯೆಯ ತತ್ತ್ವವನ್ನು ತಿಳಿದೇ ಇಲ್ಲ. ನಾವು ಅದಕ್ಕೆ ಯೋಗ್ಯರಲ್ಲ ಎಂದು ಒಪ್ಪಿಕೊಂಡರೆ ಸರಿಯಾಗಿದೆ. ಆದರೆ ನಾವು ಅದರೊಂದಿಗೆ ಭಗವಂತನ ದರ್ಶನ ನಮಗೆ ಅಸಂಭವವಾಗಿದೆ ಎಂದು ಒಪ್ಪಿಕೊಂಡು ನಿರಾಶರಾಗಿ ಕುಳಿತುಕೊಳ್ಳುತ್ತೇವೆ. ನಿರಾಶರಾಗುವುದು ಅವನ ಅಸೀಮ ಕೃಪೆಯ ವಿಷಯದಲ್ಲಿ ಸರಿಯಾಗಿ ತಿಳಿಯದಿರುವುದೇ ಆಗಿದೆ. ಭಗವಂತನು ಭಾರೀ ದೊಡ್ಡ ದಯಾಳು ಆಗಿದ್ದಾನೆ, ನಮ್ಮ ಅವಗುಣಗಳ ಕಡೆಗೆ ನೋಡುವುದೇ ಇಲ್ಲವೆಂದು ತಿಳಿದುಕೊಂಡರೆ ಮತ್ತೆ ನಮ್ಮ ಹೃದಯದಲ್ಲಿ ನಿರಾಶೆಯು ಎಂದೂ ಬರಲಾರದು. ಭಗವಂತನು ತನ್ನ ಬಿರುದಿನ ಕಡೆಗೆ ನೋಡಿ ದರ್ಶನಕೊಡುತ್ತಾನೆ. ಈ ತತ್ತ್ವರಹಸ್ಯವನ್ನು ತಳಿದುಕೊಂಡರೆ ಎಂದೂ ನಾವು ನಿರಾಶರಾಗುತ್ತಿರಲಿಲ್ಲ. ನಾವು ಇಷ್ಟು ಅಪರಾಧಿ ಮಾಡಿದರೂ ಅವನು ಶಿಕ್ಷೆ ಕೊಡದಿರುವಷ್ಟು ದಯಾಳುವಾಗಿದ್ದಾನೆ. ಅವನ ದರ್ಶನವಾಗದೇ ಇರುವ ಶಿಕ್ಷೆ ಕೊಡುತ್ತಾನಾದರೆ ಇದನ್ನೇ ಶಿಕ್ಷೆ ಎಂದುಭಾವಿಸಿಕೊಳ್ಳಿ. ಭಗವಂತನು ನಮ್ಮ ಅವಗುಣಗಳ ಕಡೆಗೆ ಗಮನವೇ ಕೊಡುವುದಿಲ್ಲವಾದರೆ, ನಮ್ಮ ಅವಗುಣಳ ಕಡೆಗೆ ನೋಡಿ ಭಗವಂತನು ದರ್ಶನಕೊಡುವುದಿಲ್ಲವೆಂದು ಏಕೆ ಹೇಳಬೇಕು? ಭಗಂತನಾದರೋ ನಮ್ಮ ಅವಗುಣಗಳನ್ನು ಗಮನಿಸುವುದೇ ಇಲ್ಲ ಮತ್ತು ನಾವು ಭಗವಂತನು ನಮ್ಮ ಅವಗುಣಗಳ ಕಡೆಗೆ ಗಮನವಿಡುತ್ತಾನೆಂದು ದೃಢವಾಗಿಸುತ್ತೇವೆ. ಹಾಗಾದರೆ ಮತ್ತೆ ಭಗವಂತನು ದಯಾಳು ಎಲ್ಲಿ ಉಳಿದನು? ನಾವು ಭಗವಂತನನ್ನು ಪರಮ ದಯಾಳು ಎಂದು ತಿಳಿದುಕೊಂಡಾಗ ನಮಗೆ ಭಗವಂತನ ದರ್ಶನ ಅವಶ್ಯವಾದೀತು ಎಂದು ಅವನ ಬಿರುದಿನ ಬಗ್ಗೆ ಧೈರ್ಯ ಬಂದೀತು, ವಿಶ್ವಾಸವಿಡುವೆವು. ಇಂತಹ ವಿಶ್ವಾಸ ನಮ್ಮ ಹೃದಯದಲ್ಲಿ ಉಂಟಾದಾಗ ನಾವು ಅವನ ದರ್ಶನದಿಂದ ವಂಚಿತರಾಗಿರಲಾರೆವು. ಭಗವಂತನು ಎಷ್ಟು ದಯಾಳುವಾಗಿದ್ದಾನೆಂದು ನಾವು ಎಲ್ಲಿ ತಿಳಿದಿದ್ದೇವೆ? ಭಗವಂತನು ದಯಾಳು ಎಂದು ಒಪ್ಪಿಕೊಂಡೂ ಕೂಡ ನಾವು ದರ್ಶನದಿಂದ ವಂಚಿತರಾಗಿದ್ದರೆ ದಯೆಯ ಮಹಿಮೆಯನ್ನು ಏನೂ ಅರಿತಿಲ್ಲ. ನಾವು ವಾಸ್ತವವಾಗಿ ಭಗವಂತನನ್ನು ದಯಾಳು ಎಂದು ತಿಳಿಯಲೇ ಇಲ್ಲ. ಭಗವಂತನು ಸತ್ಪಾತ್ರನಿಗೆ ದರ್ಶನಕೊಟ್ಟೇಕೊಡುತ್ತಾನೆ. ಇದಾದರೋ ನಿಯಮವೇ ಆಗಿದೆ, ಇದರಲ್ಲಿ ಆಶ್ಚರ್ಯದ ಮಾತಾದರೂ ಏನಿದೆ? ಯಾರು ಜಿಜ್ಞಾಸುವಾಗಿದ್ದಾನೋ, ಶ್ರದ್ಧಾಳುವಾಗಿದ್ದಾನೋ ಅವನಿಗೆ ಭಗವಂತನು ದರ್ಶನ ಕೊಡುತ್ತಾನೆ. ಯಾರು ಪ್ರೇಮಿಯಾಗಿದ್ದಾನೋ ಅವನಿಗೆ ದರ್ಶನ ಕೊಡುತ್ತಾನೆ ಇದು ನ್ಯಾಯವೇ ಆಗಿದೆ. ಭಗವಂತನಾದರೋ ಒಂದು ಪ್ರಕಾರದಿಂದ ಯಾರಾದರು ಎಷ್ಟೇ ನೀಚ ಅಥವಾ ಪಾಪಿ ಏಕಿರಬಾರದು ಅವನ ಕಡೆ ನೋಡದೆ ಅಪಾತ್ರನಿಗೂ ದರ್ಶನ ಕೊಡುತ್ತಾನೆ; ಕುಪಾತ್ರನಿಗೂ ದರ್ಶನ ಕೊಡುತ್ತಾನೆ. ಎಂತಹ ಕುಪಾತ್ರ ಮತ್ತು ನೀಚನಾಗಿರಲೇನು; ಭಗವಂತನು ಎಲ್ಲರ ಸುಹೃದ್ ಆಗಿದ್ದಾನೆ, ಕಾರಣವಿಲ್ಲದೆಯೇ ದಯೆ ಮಾಡುವನು, ಪ್ರೇಮ ಮಾಡುವನು ಎಂದು ಕೇವಲ ಇಷ್ಟೇ ಒಪ್ಪಿಕೊಳ್ಳಬೇಕು.</p>
<p class="Text">ನಾವು ಸತ್ಪಾತ್ರರಲ್ಲ ಅದಕ್ಕಾಗಿ ಭಗವಂತನು ನಮಗೆ ದರ್ಶನ ಕೊಡುವುದಿಲ್ಲ ವೆಂದು ನಾವು ಒಪ್ಪಿಕೊಂಡರೆ, ಭಗವಂತನು ಕಾರಣವಿಲ್ಲದೆ ದಯೆಮಾಡುವವನು, ಪ್ರೇಮ ಮಾಡುವವನಾಗಿದ್ದಾನೆ ಎಂಬ ಅವನ ಈ ಸುಹೃದ್ಭಾವವನ್ನು ನಾವು ಎಲ್ಲಿ ತಿಳಿದಂತಾಯಿತು? ಭಗವಂತನು ಕಾರಣವಿಟ್ಟು ಕೊಂಡೇ ದಯೆಮಾಡುತ್ತಾನೆ ಎಂದು ನಾವು ತಿಳಿದಿದ್ದೇವೆ. ವಾಸ್ತವವಾಗಿ ಅವನು ಹೇತುರಹಿತ ದಯೆಮಾಡುವವನಾಗಿದ್ದಾನೆ. ನಮಗೆ ಈ ಮನುಷ್ಯ ಶರೀರ ಸಿಕ್ಕಿರುವುದು ಕೇವಲ ಅವನ ಅಹೈತುಕೀ ಕೃಪೆಯ ಪರಿಣಾಮವಾಗಿದೆ. ಏನು, ಇದನ್ನು ನಮ್ಮ ಆಚರಣೆಯನ್ನು ನೋಡಿ ಕೊಟ್ಟನೇ? ಭಗವಂತನು ಪ್ರಜೆಗೆ ಉಪದೇಶ ಮಾಡುತ್ತಾ ಸ್ವತಃ ಹೇಳುತ್ತಾನೆ —</p>
<p class="Shlok">ಕಬಹುಕ ಕರಿ ಕರುನಾ ನರ ದೇಹೀ । ದೇತ ಈಸ ಬಿನು ಹೇತು ಸನೇಹೀ ॥</p>
<p class="TXT-Right">(ರಾ.ಚ.ಮಾ.7/44/3)</p>
<p class="Text">ಭಗವಂತನು ಪ್ರೇಮಿಯಾಗಿದ್ದಾನೆ, ದಯಾಳುವಾಗಿದ್ದಾನೆ ಅದಕ್ಕಾಗಿ ತನ್ನ ಬಿರುದಿನತ್ತ ನೋಡಿಕೊಂಡು, ದಯೆಗೈದು ಭಗವಂತನು ದರ್ಶನಕೊಡುತ್ತಾನೆ. ಒಂದು ವೇಳೆ ಜೀವಿಗಳ ಕಡೆಗೆ ನೋಡಿಕೊಂಡು ವಿಚಾರಮಾಡಿದರೆ ಮನುಷ್ಯರ ಸೃಷ್ಟಿಯೇ ಆಗಬಾರದು. ಮನುಷ್ಯರ ಸೃಷ್ಟಿಯಾಗುತ್ತದೆ, ಅದು ಭಗವಂತನು ದಯೆಮಾಡಿ ಮನುಷ್ಯನಾಗಿಸುತ್ತಾನೆ. ಆಚರಣೆಗಳತ್ತ ನೋಡಿಕೊಂಡರೆ ಮನುಷ್ಯ ಶರೀರ ಸಿಗುವುದೇ ಸಂಭವವಿರಲಿಲ್ಲ. ಆದರೆ ಏನು ಮಾಡಲಿ, ಎಲ್ಲರಿಗೆ ಅವಕಾಶ ಕೊಡಬೇಕಲ್ಲ ಎಂದು ಭಗವಂತನು ನೋಡುತ್ತಾನೆ. ಕುಪಾತ್ರನಾಗಿರಲಿ, ಅಪಾತ್ರನಾಗಿರಲಿ ಎಲ್ಲರಿಗೆ ಅವಕಾಶಕೊಡುತ್ತಾನೆ.</p>
<p class="Text">ಯಾರು ಭಗವಂತನನ್ನು ಒಂದು ಪ್ರಕಾರದಿಂದ ಬಯಸುವುದಿಲ್ಲವೋ ಅವನನ್ನು ಕೂಡ ಭಗವಂತನು ಬಯಸುತ್ತಾನೆಂಬ ಮಾತು ನಮಗೆ ಕಂಡುಬರುತ್ತದೆ. ಭಗವಂತನಾದರೋ ದರ್ಶನ ಕೊಡಲು ಕಾತರವಾಗಿರುತ್ತಾನೆ. ಕೇವಲ ನಿಮಿತ್ತಮಾತ್ರವಾಗಿಸುತ್ತಾನೆ; ಯಾವುದಾದರು ನೆಪ ಸಿಗಲಿ, ಯಾವುದಾದರು ನಿಮಿತ್ತವಾಗಲಿ. ಭಗವಂತನು ಪಾತ್ರ-ಕುಪಾತ್ರವನ್ನು ನೋಡುವುದಿಲ್ಲ, ಅವನು ತುಂಬಾ ದಯಾಳುವಾಗಿದ್ದಾನೆ ಇಷ್ಟನ್ನು ನಾವು ಹೃದಯದಿಂದ ಒಪ್ಪಿಕೊಂಡರೆ ಅವನ ಹೃದಯದಲ್ಲಿ ದಯೆ ಬಂದುಬಿಡುತ್ತದೆ. ಓರ್ವ ತಾಯಿ ಎಲ್ಲರಿಗೆ ಮಿಠಾಯಿ ಕೊಡುತ್ತಾಳೆ, ಓರ್ವ ಹುಡುಗ ಕುಪಾತ್ರ ಮತ್ತು ದುಷ್ಟನಿದ್ದಾನೆ. ಅವನಿಗೂ ಕೂಡ ಕೊಡದೆ ತಾಯಿಯ ಹೃದಯ ಒಪ್ಪುವುದಿಲ್ಲ. ಆದರೆ ಆ ಹುಡುಗನು ಇದಿರಿಟ್ಟ ತಿಂಡಿಯನ್ನು ಸಿಟ್ಟಿನಿಂದ ಎಸೆದುಬಿಟ್ಟರೆ ತಾಯಿ ಏನು ಮಾಡಿಯಾಳು? ಇದೇ ಪ್ರಕಾರ ಭಗವಂತನು ದಯೆಗೈದು ತನ್ನ ದರ್ಶನ ಕೊಡಲು ಸಿದ್ಧನಾಗಿದ್ದಾನೆ, ಆದರೆ ನಾವು ದರ್ಶನ ಪಡೆಯುವುದಿಲ್ಲ. ಅವನ ದಯೆಯ ರಹಸ್ಯವನ್ನು ತಿಳಿಯದಿರುವುದೇ ಅದರ ಶಿಕ್ಷೆಯಾಗಿದೆ. ದಯೆಯ ರಹಸ್ಯವನ್ನು ತಿಳಿದಿದ್ದರೆ ನಾವು ನಮ್ಮ ಆಚರಣೆಗಳತ್ತ ಏಕೆ ನೋಡುತ್ತಿದ್ದೆವು, ಭಗವಂತನ ಬಿರುದಿನ ಕಡೆಗೆ ನೋಡುತ್ತಿದ್ದೆವು ಮತ್ತು ಬಿರುದಿನ ಕಡೆಗೆ ನೋಡುತ್ತಿದ್ದರೆ ಭಗವಂತನು ಸಿಗದೆ ಹೇಗೆ ಇರುತ್ತಿದ್ದನು? ನಾವು ಭಗವಂತನ ಪ್ರಭಾವವನ್ನಾದರೋ ತಿಳಿಯುವುದೇ ಇಲ್ಲ, ಅಲ್ಲದೆ ಅವನನ್ನು ನಿರ್ದಯಿ ಎಂದು ಒಪ್ಪಿರುವುದೇ ನಮ್ಮಲ್ಲಿರುವ ಕೊರತೆಯಾಗಿದೆ. ನಿರ್ದಯಿಯೆಂದು ಒಪ್ಪಿರುವ ಅಭಿಪ್ರಾಯವು-ಒಂದು ವೇಳೆ ದಯಾಳುವೆಂದು ಒಪ್ಪಿಕೊಂಡಿದ್ದರೆ ಎಂತಹ ಅಪಾರ ದಯೆ ಇದೆ ಎಂದು ಅವನ ದಯೆಯ ಕುರಿತು ಮುಗ್ಧರಾಗುತ್ತಿದ್ದೆವು.</p>
<p class="Text">ಓರ್ವ ಮನುಷ್ಯನು ಭಗವಂತನ ದರ್ಶನವನ್ನೇ ಬಯಸುವುದಿಲ್ಲ, ಅವನಿಗೂ ಕೂಡ ಭಗವಂತನು ದರ್ಶನ ಕೊಡುವುದನ್ನು ನೋಡಲಾಗುತ್ತದೆ. ಹಾಗಿರುವಾಗ ಅವನು ಸ್ವೀಕರಿಸದಿದ್ದರೆ ಭಗವಂತ ಏನು ಮಾಡುತ್ತಾನೆ? ದುರ್ಯೋಧನನು ಏನು ಭಗವಂತನ ದರ್ಶನಕ್ಕೆ ಪಾತ್ರನಾಗಿದ್ದನೇ? ಭಗವಾನ್ ಶ್ರೀಕೃಷ್ಣಚಂದ್ರನು ತನ್ನ ಅವತಾರ ರೂಪದಲ್ಲಿ ದುರ್ಯೋಧನನಿಗೆ ಹಾಗೂ ಇತರಿಗೂ ದರ್ಶನಕೊಡುತ್ತಿದ್ದನು. ಆಗಲಾದರೋ ಇವನು ಮನುಷ್ಯನಾಗಿದ್ದಾನೋ ಅಥವಾ ಪರಮಾತ್ಮನಾಗಿದ್ದಾನೋ ಎಂದು ಹೇಗೆ ತಿಳಿಯುವುದು? ಎಂದು ನೀವು ಹೇಳಬಹುದು; ಆದರೆ ದುರ್ಯೋಧನನ ಸಭೆಯಲ್ಲಿ ದುರ್ಯೋಧನನಿಗೆ ವಿಶ್ವರೂಪ ಪ್ರಕಟಗೈದು ತೋರಿಸಿದಾಗಲಾದರೂ ಏನು, ಇಂತಹ ರೂಪವನ್ನು ಯಾವನಾದರು ಮನುಷ್ಯನು ಧರಿಸಬಲ್ಲನೇ? ಎಂದು ಅವನಿಗೆ ತಿಳಿಯಬೇಕಾಗಿತ್ತು. ಭಗವಂತನು ಅಪಾತ್ರನಿಗೂ ಕೂಡ ಆಕಾಂಕ್ಷೆ ಇರದೆ, ಬೇಡದೆ ಪ್ರಕಟನಾಗಿ ದರ್ಶನಕೊಟ್ಟನು. ಆದರೆ ಅವನು ದರ್ಶನ ಪಡೆದರೂ ಕೂಡ ಇವನು ಸಾಕ್ಷಾತ್ ಭಗವಂತನಿದ್ದಾನೆಂದು ತಿಳಿಯಲಿಲ್ಲ. ದರ್ಶನ ಪಡೆದರೂ ಪರಮಾತ್ಮನ ಪ್ರಾಪ್ತಿಯಿಂದ ವಂಚಿತನಾದನು. ಹಾಗಿರುವಾಗ ಭಗವಂತನ ದಯೆಯಲ್ಲಾದರೋ ಯಾವುದೇ ಕೊರತೆ ಇಲ್ಲ.</p>
<p class="Text">ವಿಷ ಉಣಿಸಿದ ಪೂತನಿಗೂ ಭಗವಂತನು ಮುಕ್ತಿಕೊಟ್ಟಿದ್ದನು. ನನ್ನೊಡನೆ ಇವಳ ಸಂಬಂಧ ಯಾವುದೇ ರೀತಿಯಿಂದಲಾದರು ಆಯಿತಲ್ಲ, ನಾನು ಇವಳ ಕಡೆಗೆ ಏಕೆ ನೋಡಲೀ, ನಾನು ನನ್ನ ಕಡೆಗೆ ನೋಡುವೆನು. ಭಗವಂತನು ತನ್ನ ಕರ್ತವ್ಯದ ಕಡೆಗೆ ನೋಡುತ್ತಾನೆ, ಭಕ್ತನ ಕರ್ತವ್ಯದ ಕಡೆಗೆ ನೋಡುವುದಿಲ್ಲ. ಬೇರೆ ದುಷ್ಟರ ಕರ್ತವ್ಯದ ಕಡೆಗೂ ನೋಡುವುದಿಲ್ಲವಾದರೆ ಮತ್ತೆ ಭಕ್ತನ ಕರ್ತವ್ಯದ ಕಡೆಗೆ ನೋಡುವನೇನು? ತನ್ನ ಬಿರುದಿನ ಕಡೆಗೇ ನೋಡುತ್ತಾನೆ ಮತ್ತು ತನ್ನ ಬಿರುದಿನ ಕಡೆಗೆ ನೋಡಿದಾಗ ನಾವು ಎಲ್ಲರೂ ಪಾತ್ರರಾಗಿ ಹೋಗುತ್ತೇವೆ. ಆದರೆ ಭಗವಂತನ ದಯೆಯನ್ನು ನಾವು ಸ್ವೀಕರಿಸದಿದ್ದರೆ ಭಗವಂತನ ಉಪಾಯವೇನು? ಭಗವಂತನು ಪರಮ ದಯಾಳು ಆಗಿದ್ದಾನೆ ಇಷ್ಟನ್ನು ನಾವು ಸ್ವೀಕರಿಸಬೇಕು. ನಾವು ಭಗವಂತನ ದಯೆಯ ಕಡೆಗೆ ನೋಡಿದಾಗ ವಿವ್ಹಲರಾಗುವೆವು. ಮತ್ತೆ ಭಗವಂತನಲ್ಲದೆ ನಾವು ಇರಲಾರೆವು.</p>
<p class="Text">ಮಗುವು ತಾಯಿಯ ದಯೆಯನ್ನು ಸ್ವಲ್ಪ ತಿಳಿಯುತ್ತದೆ. ಒಂದೆರಡು ವರ್ಷದ ಸಣ್ಣ ಮಗು ತಾಯಿಯಿಲ್ಲದೆ ಇರಲಾರದು. ತಾಯಿಯು ಅದನ್ನು ಬಿಟ್ಟು ದೂರ ಹೊರಟುಹೋದರೆ ಅದು ಅಳುತ್ತಾ ಇರುತ್ತದೆ. ಅದಕ್ಕೆ ಅಳುವುದು ಬಿಟ್ಟು ಬೇರೆ ಉಪಾಯವೇ ಇಲ್ಲ. ಆದರೆ ನಾವುಗಳು ಅಳುವುದೂ ಇಲ್ಲ. ತಾಯಿಯ ಪ್ರಭಾವದ ಬಗ್ಗೆ ಮಗುವು-ತಾಯಿ ನನ್ನವಳಾಗಿದ್ದಾಳೆ, ಅವಳು ತುಂಬಾ ದಯಾಳು ಆಗಿದ್ದಾಳೆ, ನನ್ನಲ್ಲಿ ತುಂಬಾ ಪ್ರೇಮ ಮಾಡುತ್ತಾಳೆ ಇಷ್ಟೇ ತಿಳಿಯುತ್ತದೆ. ಈ ಪ್ರಕಾರದಿಂದ ತಿಳಿಯುವ ಸಣ್ಣಮಗು ತಾಯಿಯ ವಿಯೋಗವನ್ನು ಸಹಿಸಲಾರದು. ಆದರೆ ನಾವುಗಳು ಭಗವಂತನ ವಿಯೋಗವನ್ನು ಸಹಿಸುತ್ತಿದ್ದೇವೆ, ಅದಕ್ಕಾಗಿ ಈ ವಿಯೋಗವಿದೆ.</p>
<p class="Text">ನಮ್ಮಗಳಿಗೆ ಭಗವಂತನ ದರ್ಶನವಾಗುವುದರಲ್ಲಿ ಆಗುವ ವಿಳಂಬದ ಕಾರಣ-ಭಗವಂತನ ಸುಹೃದಯತೆಯ ತತ್ತ್ವವನ್ನು ತಿಳಿಯದಿರುವುದೇ ಆಗಿದೆ. ಭಗವಂತನು ಎಲ್ಲರ ಸುಹೃದ್ ಆಗಿದ್ದಾನೆ, ಈ ಪ್ರಕಾರ ನಾವು ತಿಳಿದರೆ ವಿಳಂಬವಾಗುವುದಿಲ್ಲ. ಯಾವಾಗ ಭಗವಂತನಲ್ಲಿ ಶ್ರದ್ಧೆ, ಪ್ರೇಮ ಇಡದಿರುವವರಿದ್ದಾರೋ, ಭಗವಂತನನ್ನು ಒಪ್ಪದಿರುವ ಪುರುಷರಿದ್ದಾರೋ, ಭಗವಂತನ ದಯೆಯ ತತ್ತ್ವ-ರಹಸ್ಯವನ್ನು ತಿಳಿಯದವರಿದ್ದಾರೋ, ಭಗವಂತನ ಪ್ರೇಮದ-ತತ್ತ್ವವನ್ನು ತಿಳಿಯದವರಿದ್ದಾರೋ, ಭಗವಂತನನ್ನು ಬಯಸದವರಿಗೂ ಕೂಡ ಭಗವಂತನು ದರ್ಶನಕೊಡಲು ಪ್ರಯತ್ನ ಮಾಡುತ್ತಾನಾದರೆ, ಯಾರು ಬಯಸುವರೋ ಅವರು ಅವನಿಗಾಗಿ ಏಕೆ ಪ್ರಯತ್ನ ಮಾಡಲಾರರು? ಇವನು ಭಗವಂತನಾಗಿದ್ದಾನೆ ಎಂದು ಉತ್ತಂಕನು ಒಪ್ಪುತ್ತಿರಲಿಲ್ಲ, ತಳಿಯುತ್ತಿರಲಿಲ್ಲ, ಆಗಲೂ ಕೂಡ ಭಗವಂತನು ‘ನಾನು ಭಗವಂತನಾಗಿದ್ದೇನೆ’ ಎಂದು ತಿಳಿಸಿದನು. ನನಗೆ ಶಾಪವನ್ನು ಕೊಡಬೇಡ. ಶಾಪಕೊಡುವುದರಿಂದ ನಿಮ್ಮ ಗುರುಭಕ್ತಿ ನಾಶವಾದೀತು. ಗುರು ಸೇವೆಯಿಂದ ದೊರೆಯುವ ಫಲವೂ ನಾಶವಾದೀತು. ನಾನು ಸಾಕ್ಷಾತ್ ಪರಮೇಶ್ವರನಾಗಿದ್ದೇನೆ, ನನಗೆ ಶಾಪ ತಟ್ಟಲಾರದು. ನಾನು ಈ ಸಮಯ ಮನುಷ್ಯರೂಪದಲ್ಲಿ ಅವತರಿಸಿದ್ದೇನೆ, ಹೀಗೆ ಭಗವಂತನು ಅವನಿಗೆ ಹೇಳುತ್ತಾನೆ. ಸಾಕ್ಷಾತ್ ಪೂರ್ಣ ಬ್ರಹ್ಮ ಪರಮಾತ್ಮನಾದ ನಾನು ಎಂದೆಂದು ಪ್ರಪಂಚದಲ್ಲಿ ವಿಪ್ಲವ ಉಂಟಾಗುತ್ತದೋ ಆಗಾಗ ಅವತಾರವೆತ್ತುವೆನು. ನಾನು ಕಚ್ಛಪ, ಮತ್ಸ್ಯ, ವರಾಹ ರೂಪಗಳಲ್ಲಿ ಪ್ರಕಟನಾಗುತ್ತೇನೆ. ದೇವಯೋನಿ, ಮನುಷ್ಯಯೋನಿ, ಪಶುಯೋನಿಯಲ್ಲಿಯೂ ಆಶ್ಯಕತೆಗನುಸಾರವಾಗಿ ಪ್ರಕಟನಾಗುತ್ತೇನೆ. ವರ್ತಮಾನದಲ್ಲಿ ಮನುಷ್ಯ ಯೋನಿಯಲ್ಲಿ ಪ್ರಕಟನಾಗಿದ್ದೇನೆ. ಆಗ ಅವನು ಹೇಳಿದನು-ನೀನು ಸಾಕ್ಷಾತ್ ಪರಮಾತ್ಮನಾಗಿದ್ದರೆ ನನಗೆ ನಿನ್ನ ವಿಶ್ವರೂಪವನ್ನು ತೋರಿಸು. ಭಗವಂತನು ತನ್ನ ವಿಶ್ವರೂಪವನ್ನು ತೋರಿಸಿದನು; ಆದರೆ ಭಗವಂತನೇ ತನ್ನ ಪರಿಚಯ ಮಾಡಿಸಿದನು. ಇವನು ಆತ್ಮಕಲ್ಯಾಣಕ್ಕಾಗಿ ಭಾರೀ ದೊಡ್ಡ ಗುರುಭಕ್ತಿ ಮಾಡಿದ್ದಾನೆ, ಅದರಿಂದ ಆತ್ಮನ ಕಲ್ಯಾಣವಾಗಲೇಬೇಕು ಎಂದು ಭಗವಂತನು ಯೋಚಿಸಿದನು. ಭಗವಂತನು ದರ್ಶನವಿತ್ತು ಆತ್ಮನ ಉದ್ಧಾರಮಾಡಿದನು. ಅಲ್ಲಿ ಅವನ ಕಡೆಯಿಂದ ಭಗವಂತನ ಬೇಡಿಕೆ ಇರಲಿಲ್ಲ, ಭಗವಂತನನ್ನು ತಿಳಿಯುತ್ತಲೂ ಇರಲಿಲ್ಲ, ಹೇಗೆ ಬೇಡುತ್ತಿದನು? ಈ ಪ್ರಕಾರ ಭಗವಂತನು ಹುಡುಕಿ-ಹುಡುಕಿ ಉದ್ಧಾರ ಮಾಡುವಾಗ ಯಾರು ಭಗವಂತನ ಪ್ರಾಪ್ತಿಯನ್ನು ಇಚ್ಛಿಸುತ್ತಾನೋ, ಅವನಿಗೆ ಭಗವಂತನು ದರ್ಶನ ಕೊಡದಿದ್ದರೆ ಯಾರಿಗೆ ಕೊಡಬೇಕು? ಯಾರೇ ಎಂತಹ ಪಾಪಿಯೇ ಆಗಿರಲಿ, ‘ಭಗವಂತನು ಸುಹೃದ್ ಆಗಿದ್ದಾನೆ’ ಇದನ್ನು ತಿಳಿದುಕೊಳ್ಳುವುದರಿಂದ ಅವನ ಎಲ್ಲ ಪಾಪಗಳು ನಾಶವಾಗುತ್ತವೆ. ಯಾವುದಾದರು ಗುಹೆಯಲ್ಲಿ ಎಷ್ಟೇ ವರ್ಷಗಳಿಂದ ಕತ್ತಲೆ ಇರಲೇಕೆ? ಅಲ್ಲಿ ಪ್ರಕಾಶ ಉಂಟಾದಾಗಲೇ ಕತ್ತಲೆ ಓಡಿಹೋಗುತ್ತದೆ. ಪಾಪಗಳ ಎಷ್ಟೇ ದೊಡ್ಡ ಬೆಟ್ಟಗಳಿರಲೀ, ಜ್ಞಾನಾಗ್ನಿಯಿಂದ ಎಲ್ಲವೂ ಸುಟ್ಟುಹೋಗುತ್ತವೆ.</p>
<p class="Shlok">ಜ್ಞಾನಾಗ್ನಿದಗ್ಧಕರ್ಮಾಣಂ ತಮಾಹುಃ ಪಂಡಿತಂ ಬುಧಾಃ ॥</p>
<p class="TXT-Right">(ಗೀತಾ 419)</p>
<p class="Text">ಇಂತಹ ಆ ಜ್ಞಾನರೂಪೀ ಅಗ್ನಿಯಿಂದ ಭಸ್ಮವಾದ ಕರ್ಮವುಳ್ಳ ಪುರುಷನಿಗೆ ಜ್ಞಾನಿಗಳು ಪಂಡಿತನೆಂದು ಹೇಳುತ್ತಾರೆ. ಜೊತೆಗೆ —</p>
<p class="Shlok">ಅಪಿ ಚೇದಸಿ ಪಾಪೇಭ್ಯಃ ಸರ್ವೇಭ್ಯಃ ಪಾಪಕೃತ್ತಮಃ ।</p>
<p class="Shlok">ಸರ್ವಂ ಜ್ಞಾನಪ್ಲವೇನೈವ ವೃಜಿನಂ ಸಂತರಿಷ್ಯಸಿ ॥ </p>
<p class="TXT-Right">(ಗೀತಾ 4/36)</p>
<p class="Text">ಭಗವಂತನು ಅರ್ಜುನನಲ್ಲಿ ಹೇಳಿದನು-ಒಂದು ವೇಳೆ ನೀನು ಎಲ್ಲ ಪಾಪಿಗಳಲ್ಲಿಯೂ ಹೆಚ್ಚಿನ ಪಾಪಮಾಡುವವನಾಗಿದ್ದರೂ, ಜ್ಞಾನರೂಪೀ ದೋಣಿಯಮೂಲಕ ನಿಃಸಂದೇಹವಾಗಿ ಸಂಪೂರ್ಣ ಪಾಪಗಳಿಂದ ಚೆನ್ನಾಗಿ ದಾಟಿಬಿಡುವೆ.</p>
<p class="Text">ಆದರೆ ತಿಳಿದು-ತಿಳಿದು ಪಾಪಮಾಡಬಾರದು. ಹಿಂದಿನ ಎಷ್ಟು ಪಾಪಗಳಿವೆಯೋ ಅವುಗಳಿಗಾಗಿ ಭಗವಂತನು ಕಾರಣವಿಲ್ಲದೆ ದಯೆ, ಪ್ರೇಮ ಮಾಡುವವನಾಗಿದ್ದಾನೆ ಎಂದು ನಾವು ತಿಳಿದುಕೊಳ್ಳಬೇಕು. ಅವನ ಕೃಪೆಯಿಂದ ಎಲ್ಲ ಪಾಪಗಳು ನಾಶವಾದಾವು. ಭಗವಂತನಲ್ಲಿ ಅಪಾರ ದಯೆ ಇದೆ, ಈ ಮಾತನ್ನು ಒಪ್ಪಿಕೊಂಡಮೇಲೆ ಯಾರೇ ಪಾಪಿಯು ಅವನ ದಯೆಯಿಂದ ವಂಚಿತನಾಗಿರಲಾರನು. ನಾವಾದರೋ ಪಾಪಿಗಳಾಗಿದ್ದೇವೆ, ಆದರೆ ಭಗವಂತನು ನಿರ್ದಯೀ ಅಲ್ಲ. ನಾವು ನಮ್ಮನ್ನು ಪಾಪಿಗಳೆಂದು ಒಪ್ಪಿಕೊಂಡು ಭಗವಂತನನ್ನು ನಿರ್ದಯಿ ಎಂದು ಒಪ್ಪಿಕೊಳ್ಳುವ ಅಪರಾಧ ಮಾಡುತ್ತೇವೆ. ನಮ್ಮ ಪಾಪಗಳಿಂದಾಗಿ ನಮ್ಮ ಉದ್ಧಾರವಾಗುವುದು ಕಷ್ಟವಾಗಿದೆ, ಅಸಂಭವವಾಗಿದೆ, ಆಗಲಾರದು ಎಂದು ತಿಳಿದುಕೊಂಡಿದ್ದೇವೆ. ಹೀಗೆ ತಿಳಿಯುವುದು ಭಗವಂತನ ದಯೆಯ ತಿರಸ್ಕಾರವಾಗಿದೆ. ನಮ್ಮ ಮನೆಯಲ್ಲಿ ಮಾಮೂಲಾಗಿ ಕತ್ತಲೆ ಇದೆ, ಅದು ಸೂರ್ಯನಿಂದಲೂ ದೂರವಾಗದು ಎಂದು ತಿಳಿಯುವುದು ಮೂರ್ಖತೆಯಾಗಿದೆ. ಈ ಅಂಧಕಾರವು ಸೂರ್ಯನ ಉದಯವಾಗುವವರೆಗೆ ಇರುತ್ತದೆ. ಭಗವಾನ್ ಭಾಸ್ಕರನು ಎಲ್ಲರಮೇಲೆ ದಯೆಗೈದು ಪ್ರತಿದಿನ ಉದಯಿಸುತ್ತಾನೆ. ರಾತ್ರಿಯಲ್ಲಿ ನಾವು ಇಂದು ಸೂರ್ಯನು ಉದಯಿಸುವನು ಮತ್ತು ಈ ಅಂ‘ಕಾರವು ಅವನ ಉದಯದೊಂದಿಗೆ ಒಮ್ಮೆಲೇ ದೂರವಾದೀತು ನಾವು ಪ್ರಕಾಶದಲ್ಲಿ ಮಾಡಬಯಸುವ ಕೆಲಸ ಆ ಸೂರ್ಯನ ಪ್ರಕಾಶದಲ್ಲಿ ಮಾಡುವೆವು, ಬೆಳಿಗ್ಗೆ ಪ್ರಕಾಶವು ಅವಶ್ಯವಾಗಿ ಆದೀತು, ಎಂದು ವಿಚಾರಮಾಡಬೇಕು. ಭಗವಾನ್ ಸೂರ್ಯನು ನಾನು ಯಾರಿಗಾಗಿ ಉದಯಿಸಲಿ, ಯಾರಿಗಾಗಿ ಅಲ್ಲ ಇದನ್ನು ನೋಡುವುದಿಲ್ಲ. ಅವನಾದರೋ ಉದಯವಾಗಿಯೇ ಆಗುತ್ತಾನೆ. ಉದಯವಾದರೂ ಗೂಬೆಗೆ ಕಾಣುವುದಿಲ್ಲ, ಅದರ ಕಣ್ಣುಗಳು ಮುಚ್ಚಿಹೋಗುತ್ತವೆ; ಇದರಲ್ಲಿ ಸೂರ್ಯನ ಯಾವ ದೋಷವೂ ಇಲ್ಲ. ಭಗವಂತನ ದಯೆಯು ಸೂರ್ಯನ ಪ್ರಕಾಶದಂತೆ ಉದಯವಾಗಿದೆ, ಅದರಿಂದ ನಾವು ಕಣ್ಣು ಮುಚ್ಚಿಕೊಂಡರೆ ನಮಗೆ ಅಂಧಕಾರವೇ-ಅಂಧಕಾರ ಕಾಣುತ್ತದೆ. ನಾವು ದಯೆಯಿಂದ ಲಾಭ ಪಡೆಯದಿದ್ದರೆ ಇದು ನಮ್ಮ ಮೂರ್ಖತೆಯಾಗಿದೆ. ದಯೆಯ ಇದಿರು ಬೇರೆಯವರ ಸಣ್ಣ-ಪುಟ್ಟ ಯಾವುದೇ ಅಪರಾಧವಿಲ್ಲ. ನಮ್ಮ ಕರ್ತವ್ಯದಿಂದಲೇ ನಮ್ಮ ಉದ್ಧಾರವಾಗುವುದಿದ್ದರೆ ಮತ್ತೆ ದಯೆಯು ಯಾವ ಕೆಲಸಕ್ಕೆ! ಆದರೆ ಭಗವಂತನ ದಯೆಯಿಂದ ಆಗುತ್ತದೆ. ನಮ್ಮ ಉದ್ಧಾರವು ನಮ್ಮ ಕರ್ತವ್ಯದಿಂದ ಆಗುತ್ತದೆ ಎಂದು ನಾವು ತಿಳಿದುಕೊಂಡಿದ್ದೇವೆ, ಆದರೆ ನಾವು ಇನ್ನೂ ಆ ಹಂತಕ್ಕೆ ತಲುಪಿಲ್ಲ. ಆ ಹಂತಕ್ಕೆ ತಲುಪಿದಾಗ ನಮ್ಮ ಕಲ್ಯಾಣವಾದೀತು; ಹಾಗಿರುವಾಗ ನಮ್ಮ ಮಾನ್ಯತೆ ಇದ್ದಂತೆಯೇ ನಮಗೆ ಫಲಸಿಗುತ್ತದೆ, ಪಾತ್ರತೆ ಉಂಟಾದಾಗ ಕಲ್ಯಾಣವಾದೀತು. ನಾವು ಭಗವಂತನ ದಯೆಯು ಪಾತ್ರ-ಕುಪಾತ್ರವನ್ನು ನೋಡುವುದಿಲ್ಲವೆಂದು ತಿಳಿದುಕೊಂಡರೆ ನಾವು ಅವನ ದಯೆಯಿಂದ ಏಕೆ ವಂಚಿತರಾಗುತ್ತೆವೆ? ಭಗವಂತನ ದಯೆಯ ಪ್ರಭಾವವನ್ನು ನಾವು ಒಪ್ಪಿಕೊಳ್ಳುವುದಿಲ್ಲ, ಅಲ್ಲದೆ ಇಷ್ಟು ದಯಾಳುವಾದ ಭಗವಂತನನ್ನು ನಿರ್ದಯಿ ಎಂದು ತಿಳಿಯುತ್ತಿದ್ದೇವೆ; ಇದು ಒಂದು ಪ್ರಕಾರದ ಅಪರಾಧವಾಗಿದೆ.</p>
<p class="Text">ಪರಮ ದಯಾಳು ಪರಮಾತ್ಮನನ್ನು ನಿರ್ದಯಿ ಎಂದು ತಿಳಿಯುವುದೆಂದರೇನು? ನಾವು ದಯೆಯ ಪಾತ್ರರಲ್ಲ, ಇದರಿಂದ ವಂಚಿತರಾಗಿರುವುದೇ ಆಗಿದೆ. ಭಗವಂತನ ಇದಿರು ಎಲ್ಲರೂ ಪಾತ್ರರಾಗಿದ್ದಾರೆ. ನಾವು ದಯೆಯ ಪಾತ್ರರಲ್ಲವೆಂದು ಒಪ್ಪಿಕೊಂಡಿದ್ದೇವೆ, ಅಪಾತ್ರರಾಗಿದ್ದೇವೆ. ಭಗವಂತನು ನೀನು ದಯೆಯ ಪಾತ್ರನಲ್ಲವೆಂದು ನಿರ್ಣಯ ಮಾಡಿಲ್ಲವಲ್ಲ, ಭಗವಂತನಿಗೆ ಎಲ್ಲರ ಮೇಲೆ ಅಪಾರ ದಯೆ ಇದೆ. ಅವನಾದರೋ ದಯೆಯ ಭಂಡಾರವನ್ನೇ ತೆರೆದಿಟ್ಟಿರುವನು. ಯಾರೋ ಓರ್ವ ಬಹಿರಂಗವಾಗಿ ಅನ್ನಸತ್ರವಿಟ್ಟಿದ್ದಾನೆ. ಓರ್ವ ಮನುಷ್ಯ ಹೇಳುತ್ತಾನೆ-ನಾನು ಅಲ್ಲಿಗೆ ಹೋಗಿ ಏನು ಮಾಡಲಿ? ಆಗ ಇನ್ನೊಬ್ಬ ಹೇಳಿದ-ಏಕೆ ಹೋಗಲಿಲ್ಲ? ಅವನೆಂದ-ಅವನಾದರೋ ಹಸಿದವರಿಗೆ ಅನ್ನ ಕೊಡುತ್ತಾನೆ, ನನಗೆ ಸಿಗಲಾರದು. ನೀನು ಹೋಗಿ ನೋಡಿದೆಯಾ? ಅಲ್ಲಿ ಏನೂ ಸಿಗಲಾರದು ಎಂದು ನನಗೆ ವಿಶ್ವಾಸವಿದೆ. ಹಾಗಾದರೆ ನೀನು ಆ ದಾತೃವನ್ನು ನಿರ್ದಯಿಯೆಂದು ತಿಳಿದೆ. ಅಲ್ಲಾದರೋ ಸಾರ್ವಜನಿಕರಿಗಾಗಿ ಇದೆ, ಯಾರು ಬೇಕಾದರು ಹೋಗಬಹುದು. ಅಲ್ಲಿ ಸಿಗಲಾರದು ಎಂದು ನೀನೇಕೆ ತಿಳಿದುಕೊಂಡಿರುವೆ? ಆಗ ಅವನೆಂದ-ನಾನು ಜನರಲ್ಲಿ ಕೇಳಿದಾಗ ಗೊತ್ತಾಯಿತು, ಅಲ್ಲಾದರೋ ಭಿಕ್ಷುಕರಿಗೆ ಸಿಗುತ್ತದೆ ಎಂದು, ನಾನು ಅದಕ್ಕೆ ಪಾತ್ರನಲ್ಲ. ಭಗವಂತನ ಇದಿರು ಎಲ್ಲರೂ ಭಿಕಾರಿಗಳಾಗಿದ್ದಾರೆ, ಎಲ್ಲರೂ ಪಾತ್ರರಾಗಿದ್ದಾರೆ. ಭಗವಂತನು ತನ್ನ ದೃಷ್ಟಿಯಿಂದ ಎಲ್ಲರನ್ನು ಪಾತ್ರರೆಂದೇ ತಿಳಿಯುತ್ತಾನೆ.</p>
<p class="Text">ಯಾರಾದರು ನಿರಾಕಾರ ಉಪಾಸಕನಾಗಿದ್ದರೆ ಅವನಿಗೆ ಭವಂತನು ದರ್ಶನ ಕೊಡುವುದಕ್ಕಾಗಿ ಬಾಧ್ಯನಲ್ಲ, ಇದು ಸರಿಯಾಗಿದೆ, ಆದರೆ ಭಕ್ತಿ ಮಾಡುವವನಿಗೆ ಬಾಧ್ಯನಾಗಿದ್ದಾನಲ್ಲ!</p>
<p class="Shlok">ಭಕ್ತ್ಯಾ ತ್ವನನ್ಯಯಾ ಶಕ್ಯ ಅಹಮೇವಂವಿಧೋರ್ಜುನ ।</p>
<p class="Shlok">ಜ್ಞಾತು ದ್ರಷ್ಟುಂ ಚ ತತ್ತ್ವೇನ ಪ್ರವೇಷ್ಟುಂ ಚ ಪರಂತಪ ॥ </p>
<p class="TXT-Right">(ಗೀತಾ 11/54)</p>
<p class="Text">ಭಗವಾನ್ ಶ್ರೀಕೃಷ್ಣ ಹೇಳುತ್ತಾನೆ-ಶ್ರೇಷ್ಠ ತಪಸ್ಸುಳ್ಳ ಅರ್ಜುನನೇ! ಅನನ್ಯ ಭಕ್ತಿಯನ್ನು ಮಾಡಿ ಈ ಪ್ರಕಾರ ಚತುರ್ಭುಜರೂಪವುಳ್ಳ ನಾನು ಪ್ರತ್ಯಕ್ಷವಾಗಿ ನೋಡಲು ಮತ್ತು ತತ್ತ್ವಶಃ ತಿಳಿಯಲು ಹಾಗೂ ಪ್ರವೇಶಿಸಲು ಅರ್ಥಾತ್ ಏಕೀಭಾವದಿಂದ ಪಡೆದುಕೊಳ್ಳಲು ಶಕ್ಯನಾಗಿದ್ದೇನೆ.</p>
<p class="Text">ಭಕ್ತನಿಗಾಗಿಯಾದರೋ ಬಾಧ್ಯನಾಗಿದ್ದಾನೆ, ನಿರ್ಗುಣ ನಿರಾಕಾರದವರಿಗೆ ದರ್ಶನಕೊಡಲು ಬಾಧ್ಯನಲ್ಲ, ಆದರೆ ಅವನಿಗೆ ದರ್ಶನ ಕೊಡುವುದಿಲ್ಲ ಎಂದೇನು ಇಲ್ಲವಲ್ಲ. ಯಾರು ಬಯಸುವುದಿಲ್ಲ ಅವನಿಗೆ ಕೊಡುವುದಿಲ್ಲ ಇದೂ ಇಲ್ಲ. ಯಾರು ಕುಪಾತ್ರನಾಗಿದ್ದಾನೋ, ಅಪಾತ್ರನಾಗಿದ್ದಾನೋ ಅವನ ಉದ್ಧಾರ ಮಾಡುವುದಿಲ್ಲ ಹೀಗೂ ಇಲ್ಲವಲ್ಲ.</p>
<p class="Text">ಭಗವಂತನು ಕಾರಣವಿಲ್ಲದೆ ಎಲ್ಲರಮೇಲೆ ದಯೆ ಮತ್ತು ಪ್ರೇಮಮಾಡುವವನಾಗಿದ್ದಾನೆ-ಹೀಗೆ ನಾವು ಹೇಳುತ್ತೇವೆ, ಆದರೆ ಒಪ್ಪುವುದಿಲ್ಲ, ತಿಳಿಯುವುದಿಲ್ಲ. ಒಪ್ಪುವುದರಿಂದಲೇ ಮುಂದೆ ಅವನು ತಿಳಿಯುತ್ತಾನೆ. ಮೊದಲು ಒಪ್ಪಿಕೋ, ಆದರೆ ನಾವು ಜಂಭಪಡುತ್ತೇವೆ. ಹೀಗೆ ಏಕೆ ಒಪ್ಪಬೇಕು ಎಂದು. ಭಗವಂತನನ್ನು ಭಗವಂತನೆಂದು ಒಪ್ಪುವುದರಲ್ಲಿಯೂ ನಮಗೆ ಸಂಕೋಚವಾಗುತ್ತದೆ, ನಾಚಿಕೆಯಾಗುತ್ತದೆ. ಒಪ್ಪಿಕೊಳ್ಳುವುದರಿಂದ ಮುಂದೆ ತಿಳಿಯುವೆ. ನೀನು ಸ್ವೀಕಾರಮಾಡಿಕೊಳ್ಳಬೇಕು. ಸ್ವೀಕರಿಸಲು ಭಗವಂತನೇ ಯೋಗ್ಯನಾಗಿದ್ದಾನೆ; ಆದರೆ ನಾವು ಸ್ವೀಕರಿಸುವುದೇ ಇಲ್ಲ.</p>
<p class="Text">ಕನ್ಯೆಗಾಗಿ ವರನಿದ್ದಾನೆ, ಅವನು ಅವಳನ್ನು ವರಿಸಲು ಯೋಗ್ಯನಾಗಿದ್ದಾನೆ, ಪತಿಯಾಗಲೂ ಯೋಗ್ಯನಾಗಿದ್ದಾನೆ, ಪತಿಯೆಂದು ಒಪ್ಪಿಕೊಳ್ಳಲು ಯೋಗ್ಯನಾಗಿದ್ದಾನೆ, ಆದರೆ ಕನ್ಯೆಯು ಅವನನ್ನು ಪತಿಯಾಗಿಸಿಕೊಳ್ಳಲು ಬಯಸುವುದಿಲ್ಲ. ಸ್ವಾಮಿಯಾಗಲು ಯೋಗ್ಯನೆಂದು ಒಪ್ಪುವುದಿಲ್ಲವಾದರೆ ವರನು ಏನು ಉಪಾಯಮಾಡಬಲ್ಲನು? ಹಾಗೆಯೇ ಜಗತ್ತಿನಲ್ಲಿ ಸ್ವಾಮಿಯಾಗಿರಲು ಏಕಮಾತ್ರ ಪರಮಾತ್ಮನಾಗಿದ್ದಾನೆ. ಅವನನ್ನೂ ಕೂಡ ನಾವು ಸ್ವಾಮಿ ಎಂದು ಒಪ್ಪಲು ಬಯಸುವುದಿಲ್ಲ, ಆಗ ನಮ್ಮ ದುರ್ಗತಿಯಾದರೆ ಇದರಲ್ಲಿ ಸ್ವಾಮಿಯ ದೋಷವೇನಿದೆ? ಯೋಗ್ಯ ವರನನ್ನೂ ಕನ್ಯೆಯು ಸ್ವೀಕರಿಸದೆ ಅವಳು ಅವಿವಾಹಿತಳಾಗಿದ್ದರೆ ಆ ಕನ್ಯೆಯ ಮೂರ್ಖತೆಯಾಗಿದೆ. ಭಗವಂತನನ್ನು ಸ್ವಾಮಿಯೆಂದು ಒಪ್ಪಬೇಕು. ಬೇಕಾದರೆ ಸ್ವಾಮಿಯೆಂದು ಒಪ್ಪದಿದ್ದರೂ ಅವನ ಅಸ್ತಿತ್ವಮಾತ್ರ ಒಪ್ಪುವುದರಿಂದಲೇ ತುಂಬಾ ಲಾಭವಾಗುತ್ತದೆ. ಭಗವಂತನಿದ್ದಾನೆ, ನಿಶ್ಚಯವಾಗಿದ್ದಾನೆ, ಹೀಗೆ ಒಪ್ಪುವುದರಿಂದಲೂ ತುಂಬಾ ಲಾಭವಾಗುತ್ತದೆ ಮತ್ತು ಅವನು ಸ್ವಾಮಿಯಾಗಿಸಿಕೊಳ್ಳಲು ಯೋಗ್ಯನಾಗಿದ್ದಾನಾದರೆ ಮತ್ತೆ ಯಾರು ಅವನನ್ನು ಸ್ಮರಿಸುತ್ತಾರೋ, ಧ್ಯಾನಮಾಡುತ್ತಾರೋ ಅವರ ಶ್ರೇಯಸ್ಸಿನಲ್ಲಿ ಸಂದೇಹವೇನಿದೆ? ಗಾಯತ್ರೀ ಮಂತ್ರದ ಸಿದ್ಧಾಂತವೂ ಇದೇ ಆಗಿದೆ, ಅದರಲ್ಲಿ <span class="char-style-override-3">‘ವರೇಣ್ಯಮ್’ </span>ಅದರ ಅರ್ಥ ನಾನು ಮೇಲೆ ತಿಳಿಸಿದಂತೆ ಇದೆ. ಈ ಶಬ್ದದ ಅರ್ಥವನ್ನು ಒಪ್ಪಿಕೊಂಡರೆ ಅವನು ಭಗವಂತನಿಗೆ ಪಾತ್ರನಾದಾನು.</p>
<p class="Text">ಭಗವಂತನನ್ನು ತನ್ನ ಸ್ವಾಮಿಯೆಂದು ಸ್ವೀಕರಿಸಿಕೋ. ಯಾರು ಭಗವಂತನನ್ನು ಸ್ವಾಮಿಯೆಂದು ಸ್ವೀಕರಿಸುವುದಿಲ್ಲವೋ, ಅವನ ಶ್ರೇಯಸ್ಸಿಗಾಗಿಯೂ ಮಹಾತ್ಮರಂತೆ ಭಗವಂತನೂ ಪ್ರಯತ್ನ ಮಾಡುತ್ತಾನೆ. ಆ ಮಹಾತ್ಮರನ್ನು ಯಾರು ಮಹಾತ್ಮನೆಂದು ಒಪ್ಪಿಕೊಳ್ಳುವುದಿಲ್ಲವೋ ಆದರೂ ಅವರು ನನ್ನನ್ನು ಮಹಾತ್ಮನೆಂದು ಒಪ್ಪಿಕೊಳ್ಳದೆ ಬೇರೆ ಯಾರನ್ನಾದರು ಮನ್ನಿಸಿ ತನ್ನ ಆತ್ಮದ ಉದ್ಧಾರ ಮಾಡಿಕೊಳ್ಳಲಿ ಎಂಬಷ್ಟು ದಯಾಳುಗಳಾಗಿರುತ್ತಾರೆ. ಬೇರೆಯವರನ್ನು ಮಹಾತ್ಮನೆಂದು ಒಪ್ಪಿಕೊಂಡು ತನ್ನ ಆತ್ಮದ ಉದ್ಧಾರಮಾಡಿಕೊಂಡರೆ ಮಹಾತ್ಮರು ಸಂತೋಷ ಪಡುತ್ತಾರೆ. ನೀನು ರಾಮ-ನಾಮವನ್ನು ಭಜಿಸು, ನಿನ್ನ ಉದ್ಧಾರವಾದೀತು ಎಂದು ಯಾರಾದರು ಹೇಳುತ್ತಾನೆ, ಆದರೆ ಅವನ ಮಾತಿನಲ್ಲಿ ವಿಶ್ವಾಸವಿಲ್ಲ. ಅವನ ವಿಶ್ವಾಸ ಮಹಾತ್ಮಾಗಾಂಯವರ ಮೇಲಿದ್ದರೆ ಅವನು ಹೇಳುತ್ತಾನೆ-ಗಾಂಜೀಯವರು ರಾಮನಾಮದ ಉಪಾಸನೆ ಮಾಡುತ್ತಿದ್ದರು, ಭಕ್ತರಾಗಿದ್ದರು. ನೋಡು, ಅವರು ಸ್ವತಃ ಹೇಳಿರುವರು-‘ರಾಮನಾಮಕ್ಕೆ ಸರಿಯಾದುದು ಯಾವುದೂ ಇಲ್ಲ’ ಎಂದು. ಗಾಂಧಿಜೀಯವರನ್ನು ಮಹಾತ್ಮರೆಂದು ಒಪ್ಪಿಕೊಂಡು ಅವರ ಅನುಕರಣ ಮಾಡು, ರಾಮನಾಮದ ಭಜನೆ ಮಾಡು. ಗಾಂಧಿಜೀಯವರ ಸಿದ್ಧಾಂತವನ್ನು ಒಪ್ಪಿಕೊಂಡು, ಅವರನ್ನು ಮಹಾತ್ಮರೆಂದು ತಿಳಿದುಕೊಂಡು, ಗುರುಗಳೆಂದು ತಿಳಿದು ರಾಮ-ನಾಮದ ಉಪಾಸನೆಯಲ್ಲಿ ತೊಡಗಿದನಾದರೆ, ಮಹಾತ್ಮರು ತುಂಬಾ ಸಂತಸ ಪಡುತ್ತಾರೆ. ಇವನು ಸರಿಯಾದ ದಾರಿ ಹಿಡಿದನು. ಇವನಿಗೆ ಶ್ರೇಯಸ್ಸು ಆಗುವ ಸಂಭವವಿದೆ ಎಂದು. ಯಾವುದೇ ಪ್ರಕಾರದಿಂದ ಜೀವಿಗಳ ಶ್ರೇಯಸ್ಸು ಆಗಲೀ, ಎಂದು ಮಹಾತ್ಮರು ತುಂಬಾ ದಯಾಳುಗಳಾಗುತ್ತಾರೆ. ಹೇಗೆ ಭಗವಂತನು ದಯಾಳುವಾಗಿರುತ್ತಾನೋ ಹಾಗೆಯೇ ಅವನ ಅನುಯಾಯಿಗಳೂ ಕೂಡ ಭಕ್ತ, ಸಾಧು-ಮಹಾತ್ಮರು ದಯಾಳುಗಳಾಗಿರುತ್ತಾರೆ. ಅದಕ್ಕಾಗಿ ಭಗವಂತನು ಹೇಳುತ್ತಾನೆ— ಇಂತಹ ದಯಾಳುಗಳು ನನಗೆ ಪ್ರಿಯರಾಗಿದ್ದಾರೆ —</p>
<p class="Shlok">ಅದ್ವೇಷ್ಟಾ ಸರ್ವಭೂತಾನಾಂ ಮೈತ್ರಃ ಕರುಣ ಏವ ಚ ।</p>
<p class="Shlok">* * * </p>
<p class="Shlok">ಮಯ್ಯರ್ಪಿತಮನೋಬುದ್ಧಿರ್ಯೋಮದ್ಭಕ್ತ ಸ ಮೇಪ್ರಿಯಃ ॥ </p>
<p class="TXT-Right">					 (ಗೀತಾ 12/13, 14)</p>
<p class="Text">ಯಾರು ಎಲ್ಲ ಪ್ರಾಣಿಗಳಲ್ಲಿ ದ್ವೇಷಭಾವದಿಂದ ರಹಿತನೂ ಹಾಗೂ ಸ್ವಾರ್ಥರಹಿತನೂ, ಎಲ್ಲರ ಪ್ರೇಮಿಯೂ, ಕಾರಣವಿಲ್ಲದೆ ದಯಾಳುವಾಗಿದ್ದಾನೋ, ನನ್ನಲ್ಲಿ ಮನ-ಬುದ್ಧಿಗಳನ್ನು ಅರ್ಪಿಸುವ ಆ ನನ್ನ ಭಕ್ತನು ನನಗೆ ಪ್ರಿಯನಾಗಿದ್ದಾನೆ.</p>
<p class="Text para-style-override-2">‘ಅವನು ನನಗೆ ಪ್ರಿಯನಾಗಿದ್ದಾನೆ’ ಈ ಭಾವವು ಭಗವಂತನದಾಗಿದೆ ಹಾಗೂ ಭಕ್ತರಲ್ಲಿಯೂ ಇದೇ ಭಾವವಿದೆ. ಅದಕ್ಕಾಗಿ ಉಚ್ಚಕೋಟಿಯ ಭಕ್ತರೂ ಕೂಡ ತುಂಬಾ ಖುಶಿಯಾಗಿರುತ್ತಾರೆ. ಯಾವುದೇ ಮನುಷ್ಯನು ಭಗವಂತನ ಭಕ್ತಿ ಮಾಡುತ್ತಿದ್ದರೆ ಅವನನ್ನು ನೋಡಿ ಸಂತೋಷಪಡುತ್ತಾರೆ. ಅವರು ಹೇಳುತ್ತಾರೆ-ಯಾರನ್ನಾದರೂ ಗುರುವೆಂದು ತಿಳಿಯಿರಿ, ಮಹಾತ್ಮರೆಂದು ಒಪ್ಪಿಕೊಳ್ಳಿ, ಆದರೆ ಭಕ್ತಿಯಾದರೋ ಭಗವಂತನದೇ ಮಾಡುತ್ತಿದ್ದಾನಲ್ಲ. ನಮ್ಮ ಸ್ವಾಮಿಯದೇ ಮಾಡುತ್ತಿದ್ದಾನೆ. ಇದೇ ಪ್ರಕಾರ ಯಾರದಾದರೂ ಮಾತನ್ನು ಒಪ್ಪಿಕೊಂಡು ಭಗವಂತನ ಭಕ್ತಿಮಾಡಲೀ, ಭಗವಂತನ ಗುಮಾಸ್ತನು ನಮ್ಮ ಒಡೆಯನ ಭಕ್ತನಾದನು ತಿಳಿಯುತ್ತಾನೆ. ಅವರಾದರೋ ಏಜೇಂಟರಾಗಿ ಪ್ರಯತ್ನಮಾಡುತ್ತಾರೆ ಭಗವಂತನ ಭಕ್ತಿಮಾಡಿರಿ ಎಂದು. ಇನ್ನೊಬ್ಬ ಏಜೇಂಟರು ತಲುಪಿ ಅವನನ್ನು ಭಗವಂತನ ಭಕ್ತಿಯಲ್ಲಿ ತೊಡಗಿಸಿದರೆ ಅವರು ಪ್ರಸನ್ನರಾಗುತ್ತಾರೆ. ನನ್ನ ಮೂಲಕವೇ ಆಗಬೇಕೆಂದೇನೂ ಇಲ್ಲ. ಏಜೇಂಟರು ಯಾರೇ ಆಗಿರಲಿ, ಅವನು ಭಕ್ತಿಯಾದರೋ ಭಗವಂತನದ್ದೇ ಮಾಡುತ್ತಾನಲ್ಲ. ಈ ಪ್ರಕಾರ ಯಾರದಾದರೂ ಮಾತನ್ನು ಒಪ್ಪಿಕೊಂಡು ಭಗವಂತನ ಭಕ್ತಿಯನ್ನು ಅವಶ್ಯವಾಗಿ ಮಾಡಬೇಕು.<span></span></p>


<p class="Page-Break"> </p>
<p class="Chapter-Heading" id="toc_marker-7">5. ಭಗವತ್ ಪ್ರೇಮದ ಪ್ರಾಪ್ತಿ ಹೇಗಾದೀತು?</p>
<p class="Text">ಭಗವಂತನು ಸಾಕ್ಷಾತ್ ಪ್ರೇಮದ ಸ್ವರೂಪನಾಗಿದ್ದಾನೆ. ಪ್ರೇಮೀ, ಪ್ರೇಮಾಸ್ಪದ ಮತ್ತು ಪ್ರೇಮ ಒಂದೇ ಆಗಿದೆ. ಭಗವಂತನು ಪ್ರೇಮಾಸ್ಪದ, ಭಕ್ತನು ಪ್ರೇಮಿ ಮತ್ತು ಅವರ ಪರಸ್ಪರ ಸಂಬಂಧವೇ ಪ್ರೇಮವಾಗಿದೆ. ಹಾಗಾದರೆ ಇಲ್ಲಿ ಪ್ರೇಮ, ಪ್ರೇಮೀ, ಪ್ರೇಮಾಸ್ಪದ ಮೂರಾಯಿತು. ಸ್ವರೂಪದಿಂದ ಮೂರು ಆಗಿದ್ದರೂ ವಾಸ್ತವವಾಗಿ ಮೂರೂ ಒಂದೇ ಆಗಿದೆ ಹಾಗೂ ಮೂರೂ ಚಿನ್ಮಯವಾಗಿದೆ. ಚಿನ್ಮಯ ಪ್ರೇಮವೇ ಭಗವಂತನ ಸ್ವರೂಪವಾಗಿದೆ. ನಮ್ಮಗಳ ಪರಸ್ಪರ ಪ್ರೇಮವೂ ಅದರದ್ದೇ ಪ್ರತಿಬಿಂಬವಾಗಿದೆ. ಆಕಾಶದಲ್ಲಿ ಚಂದ್ರನಿದ್ದು ಕನ್ನಡಿಯಲ್ಲಿ ಅದರ ಪ್ರತಿಬಿಂಬ ಬಿದ್ದರೆ ಆ ಪ್ರತಿಬಿಂಬವೂ ಚಂದ್ರನಿಂದಲೇ ಇದೆ. ಸೂಕ್ಷ್ಮವಾಗಿ ವಿಚಾರಮಾಡಿದರೆ ಅದೂ ಒಂದು ಚಂದ್ರನ ಸ್ವರೂಪವೇ ಆಗಿದೆ. ಅದರ ಆಧಾರ ನಿಜವಾದ ಚಂದ್ರನೇ ಆಗಿದ್ದಾನೆ. ಇದೇ ಪ್ರಕಾರ ಪ್ರಪಂಚದ ಪರಸ್ಪರ ಪ್ರೇಮವು ಆ ಪರಮಾತ್ಮನ ಸ್ವರೂಪಭೂತ ಪ್ರೇಮದ ಪ್ರತಿಬಿಂಬವಾಗಿದೆ. ಅದರ ಮೂಲ ಕಾರಣ ಪರಮಾತ್ಮನೇ ಆಗಿದ್ದಾನೆ. ಪರಮಾತ್ಮನು ಚೇತನನಾಗಿದ್ದಾನೆ, ಅವನ ಸ್ವರೂಪ ಚೇತನವಾಗಿದೆ ಮತ್ತು ಈ ಲೌಕಿಕ ಪ್ರೇಮವು ಜಡವಾಗಿದೆ, ಆದರೆ ಇದು ಭಗವಂತನ ಉದ್ದೇಶದಿಂದಾದರೆ, ಭಗವಂತನಿಗಾಗಿ ಆದರೆ, ನಿಷ್ಕಾಮವಾಗಿದ್ದರೆ, ಭಗವಂತನ ಪ್ರಾಪ್ತಿಗಾಗಿ ಆದರೆ ಅಥವಾ ಭಗವಂತನಲ್ಲಿ ಪ್ರೇಮ ಉಂಟಾಗಲು ಆದರೆ ಅಥವಾ ಭಗವಂತನ ಆಜ್ಞಾಪಾಲನೆಗಾಗಿ ಆದರೆ, ಜಡವಾಗಿದ್ದರೂ ಆ ಪ್ರೇಮವು ಚಿನ್ಮಯವಾಗಿದೆ ಮತ್ತು ಭಗವಂತನಲ್ಲಿದೆ. ಅದಕ್ಕಾಗಿ ನಾವುಗಳು ಪರಸ್ಪರ ಪ್ರೇಮವನ್ನು ತುಂಬಾ ಹೆಚ್ಚಿಸಬೇಕು. ಪತ್ನಿಯು ತನ್ನ ಪುತ್ರನಲ್ಲಿ, ಮನುಷ್ಯನು ಧನದಲ್ಲಿ, ಕುಟುಂಬದಲ್ಲಿ, ತನ್ನ ಶರೀರದಲ್ಲಿ ಇಡುವ ಪ್ರೇಮವು ಪ್ರೇಮವಲ್ಲ, ಅದು ಆಸಕ್ತಿಯಾಗಿದೆ. ಕಾರಣದಿಂದಿರುವ ಪ್ರೇಮವು ಪ್ರೇಮವಲ್ಲ ಆಸಕ್ತಿಯಾಗಿದೆ ಅಥವಾ ಕಾಮವಾಗಿದೆ ಎಂದು ಹೇಳಿ; ಅದರ ಫಲವು ಭಗವತ್ ಪ್ರಾಪ್ತಿ ಅಲ್ಲ. ಪತ್ನೀ, ಪುತ್ರ, ಧನ, ಗೃಹ, ಮಾನ-ದೊಡ್ಡಸ್ತಿಕೆ, ಪ್ರತಿಷ್ಠೆಯಲ್ಲಿರುವ ಪ್ರೀತಿಯು ಆಸಕ್ತಿಯಾಗಿದೆ, ಅದು ಬಂಧನಕಾರಕವಾಗಿದೆ; ಅದಾದರೋ ನಮಗಾಗಿ ಅಪಾಯದ ವಸ್ತುವಾಗಿದೆ, ಅದನ್ನು ತೊಡೆದುಹಾಕುವ ಅಗತ್ಯವಿದೆ. ನಿಜವಾಗಿ ಅದನ್ನು ಪ್ರೇಮವೆಂದು ಹೇಳದೆ, ಅದನ್ನು ಆಸಕ್ತಿ ಅಥವಾ ಕಾಮವೆಂದು ಹೇಳಿದರೆ ಸರಿಯಾದೀತು. ಆದರೆ ನಿಷ್ಕಾಮಾಗಿರುವ ಪ್ರೇಮ, ಹೇತುರಹಿತ ಪ್ರೇಮ, ಭಗವಂತನಿಗಾಗಿ ಇರುವ ಪ್ರೇಮವು ಬೇರೆ ವ್ಯಕ್ತಿಯಲ್ಲಿ ಉಂಟಾದರೂ ಅದು ಭಗವಂತನಲ್ಲೇ ಆದಂತೆ. ‘ಎಲ್ಲರಲ್ಲಿ ಭಗವಂತನಿದ್ದಾನೆ’ ಈ ಭಾವದಿಂದ ಯಾರನ್ನಾದರೂ ಪ್ರೇಮಿಸುವುದು ಭಗವಂತನನ್ನು ಪ್ರೇಮಿಸುವದೇ ಆಗಿದೆ. ಭಗವಂತನಲ್ಲಿರುವ ಪ್ರೇಮವು ಜಗತ್ತಿನಿಂದ ಮುಕ್ತಿಯನ್ನು ಕೊಡುವಂತಹುದಾಗಿದೆ, ಪ್ರಪಂಚದಿಂದ ಉದ್ಧಾರಮಾಡುವುದಾಗಿದೆ ಮತ್ತು ಸಂಸಾರದ ವಿಷಯಭೋಗಗಳ ಉದ್ದೇಶದಿಂದ ಅಥವಾ ಯಾವುದಾದರು ಕಾಮನೆಯಿಂದಾಗಿ, ಸ್ವಾರ್ಥದಿಂದಾಗಿ, ಆಸಕ್ತಿಯಿಂದಾಗಿ ಯಾವ ಒಂದು ಪ್ರಕಾರದ ಮೋಹಜನಿತ ಪ್ರೇಮವಿದೆಯೋ ಅದು ಹೇಳುವಷ್ಟು ಮಾತ್ರ ಪ್ರೇಮವಾಗಿದೆ, ಅದು ಮನುಷ್ಯನ ಪತನ ಮಾಡುವಂತಹುದಾಗಿದೆ. ಅದರಿಂದ ದೂರವಿರಬೇಕು. ಆದುದರಿಂದ ಮಾನ-ದೊಡ್ಡಸ್ತಿಕೆ ಮತ್ತು ಪ್ರತಿಷ್ಠೆಯನ್ನು ಒದ್ದು ನಿಷ್ಕಾಮಭಾವದಿಂದ ತಮ್ಮ-ತಮ್ಮಲ್ಲಿ ತುಂಬಾ ಪ್ರೇಮಮಾಡಬೇಕು, ಆದರೆ ಪ್ರೇಮದ ಬದಲಿಗೆ ಒಬ್ಬರು-ಮತ್ತೊಬ್ಬರೊಡನೆ ಈರ್ಷೆ-ದ್ವೇಷ, ವೈಮನಸ್ಯ, ವೈರ ಉಂಟಾದರೆ ಇದು ಎಲ್ಲ ಪ್ರಕಾರದಿಂದ ಅಪಾಯಕಾರೀ ವಸ್ತುವಾಗಿದೆ. ಆತ್ಮನಿಗಾಗಿ ಹಾನಿಕಾರಕವಾಗಿದೆ. ಇಕ್ಕಾಗಿ ಭಗವಂತನು ಹೇಳಿರುವನು- <span class="char-style-override-3">‘ನಿರ್ವೈರಃ ಸರ್ವ ಭೂತೇಷು ಯಃ ಸ ಮಾಮೇತಿ ಪಾಂಡವ’ </span>(ಗೀತಾ 11/55) ಹೇ ಪಾಂಡವಾ! ಯಾರು ಎಲ್ಲ ಪ್ರಾಣಿಗಳಲ್ಲಿ ವೈರಭಾವದಿಂದ ರಹಿತನಾಗಿದ್ದಾನೋ ಅವನೇ ನನ್ನನ್ನು ಪಡೆಯುತ್ತಾನೆ. ಇಡೀ ಪ್ರಪಂಚದೊಡನೆ ಪ್ರೇಮವಿದ್ದು ಒಬ್ಬನ ಜೊತೆಗೆ ವೈರ, ದ್ವೇಷವಿದ್ದರೆ ಅವನಿಗೆ ಭಗವಂತನ ಪ್ರಾಪ್ತಿ ಆಗಲಾರದು. ಓರ್ವ ವ್ಯಕ್ತಿ ನನ್ನ ಇಡೀ ಶರೀರದ ಪೂಜೆ ಮಾಡುತ್ತಾನೆ, ಹೂ ಏರಿಸುತ್ತಾನೆ, ಆದರ ಮಾಡುತ್ತಾನೆ, ನಮಸ್ಕಾರ ಮಾಡುತ್ತಾನೆ ಎಂದಿಟ್ಟುಕೊಳ್ಳಿ. ಆದರೆ ಒಂದು ಬೆರಳಿಗೆ ಸೀಮೆಎಣ್ಣೆಯಲ್ಲಿ ಅದ್ದಿದ ಬಟ್ಟೆಯನ್ನು ಸುತ್ತಿ ಬೆಂಕಿಕೊಟ್ಟರೆ ನಾನು ಅವನ ಮೇಲೆ ಖುಶಿಯಾಗುವೆನೇ? ನಾನು ಕೇಳುತ್ತೇನೆ-ನೀನು ಇದೇನು ಮಾಡುತ್ತಿರುವೆ? ಅವನೆಂದ-ಬೆಳಕು ಮಾಡುತ್ತಿದ್ದೇನೆ. ನೀವಾದರೋ ಮಹಾತ್ಮರಾಗಿದ್ದೀರಿ, ನಿಮ್ಮದೇನಿದೆ? ನಾವಾದರೋ ನಿಮ್ಮನ್ನು ಪೂಜಿಸುತ್ತೇವೆ, ನಮಸ್ಕರಿಸುತ್ತಿದ್ದೇವೆ, ಸತ್ಕಾರಮಾಡುತ್ತಿದ್ದೇವೆ, ಬಾರಿ-ಬಾರಿಗೂ ಪ್ರಣಾಮಗೈಯ್ಯುತ್ತಿದ್ದೇವೆ. ಒಂದು ಬೆರಳಿಗೆ ಮಾತ್ರ ಸೀಮೆಎಣ್ಣೆಯಿಂದ ಸ್ವಲ್ಪ ಬೆಳಕು ಮಾಡುತ್ತಿದ್ದೇವೆ ಎಂದು ಹೇಳಿದರೆ, ನಾವು ಹೇಳುವೆವು-ನಾವು ಬಯಸುವುದಿಲ್ಲ ನಿನ್ನ ಪೂಜೆಯನ್ನು. ಹೀಗೆಯೇ ಇಡೀ ಪ್ರಪಂಚದ ಜೊತೆಗೆ ಪ್ರೇಮವಿದ್ದು ಒಬ್ಬನ ಜೊತೆ ನಿಮ್ಮ ವೈರ, ದ್ವೇಷವಿದ್ದರೆ ಇದು ನಿಮಗಾಗಿ ಕಲಂಕಪ್ರಾಯವಾಗಿದೆ; ಭಗವಂತನು ನಿಮಗೆ ಸಿಗಲಾರನು. ಅದಕ್ಕಾಗಿ ಎಲ್ಲರೊಂದಿಗೆ ನಿಷ್ಕಾಮಭಾವದಿಂದ ಪ್ರೇಮವಿರಿಸಬೇಕು ಅಥವಾ ಯಾರೊಂದಿಗೂ ಪ್ರೇಮವಿಲ್ಲ, ದ್ವೇಷವೂ ಇಲ್ಲ ಅಥವಾ ‘ಎಲ್ಲರ ಆತ್ಮಾ ಪರಮಾತ್ಮನೇ ಆಗಿದ್ದಾನೆ’ ಈ ಪ್ರಕಾರ ತಿಳಿದುಕೊಂಡು ಎಲ್ಲರೊಂದಿಗೆ ಪ್ರೇಮಮಾಡಬೇಕು. ಇದು ತುಂಬಾ ಉನ್ನತವಾದ ಮಾತಾಗಿದೆ.</p>
<p class="Text">ನಾನು ನಿಮಗೆ ಅಪರಾಧ ಮಾಡಿದೆ, ನಿಮಗೆ ಹೊಡೆದೆ-ಬಡಿದೆ, ನಿಮಗೆ ಬೈದೆ ಹಾಗೂ ನೀವು ನನ್ನ ಮೇಲೆ ನ್ಯಾಯಾಲಯಲ್ಲಿ ಮೊಕದ್ದಮೆ ಹೂಡಿದಿರಿ. ನ್ಯಾಯಾಧೀಶರೊಂದಿಗೆ ನನಗೆ ತುಂಬಾ ಸ್ನೇಹವಿದೆ. ಅವರು ಕೇಳಿದರು-ಏನಯ್ಯಾ! ನೀನು ಹೊಡೆದು-ಬಡಿದು, ಬೈದೆಯಾ? ನಾನು ಹೇಳಿದೆ-ಮಾತೇನೋ ನಿಜವಾಗಿದೆ, ನಿಮಗೆ ಏಕಾಂತದಲ್ಲಿ ಹೇಳುತ್ತೇನೆ, ನೀವು ಕ್ಷಮಿಸಿಬಿಡಿ. ನ್ಯಾಯಾಧೀಶರು ಹೇಳಿದರು-ನಿನ್ನನ್ನು ಕ್ಷಮಿಸಲು ನಮ್ಮಪ್ಪನಿಗೂ ಸಾಮರ್ಥ್ಯವಿಲ್ಲ. ನ್ಯಾಯಪ್ರಿಯರಾದ ನ್ಯಾಯಾಧೀಶರು ಎಂದೂ ಕ್ಷಮಿಸಲಾರರು. ನಾನು ಪುನಃ ಕೇಳಿದೆ-ಬೇರೆ ಏನಾದರೂ ಉಪಾಯವಿದೆಯೇ? ನ್ಯಾಯಾಧೀಶರು ಹೇಳಿದರು-ಹೋಗು, ನೀನು ಯಾರಿಗೆ ಅಪರಾಧ ಮಾಡಿರುವೆಯೋ, ಅವನು ಒಂದು ವೇಳೆ ರಾಜಿನಾಮೆ ಬರೆದುಕೊಟ್ಟರೆ, ನಾವು ನಿನ್ನ ಅಪರಾಧವನ್ನು ಕ್ಷಮಿಸಬಲ್ಲೆವು. ಕ್ಷಮಿಸುವುದು ಕ್ಷಮಿಸದಿರುವ ಅಕಾರ ನಮಗೆ ಇದೆ. ಆದರೆ ಯಾರ ಅಪರಾಧವನ್ನು ನೀನು ಮಾಡಿರುವೆಯೋ, ಅವನು ಸ್ವತಃ ನಾವಿಬ್ಬರು ಖುಶಿಯಾಗಿದ್ದೇವೆ ಮತ್ತು ನಾನು ನನ್ನ ದಾವೆಯನ್ನು ಹಿಂದಕ್ಕೆ ತೆಗೆದುಕೊಂಡಿದ್ದೇನೆ ಈ ಪ್ರಕಾರ ಅರ್ಜಿಸಲ್ಲಿಸಿದರೆ, ಆ ರಾಜಿನಾಮೆಯನ್ನು ನಾವು ಸ್ವೀಕರಿಸಬಲ್ಲೆವು. ಅದನ್ನು ಸ್ವೀಕರಿಸುವುದು, ಸ್ವೀಕರಿಸದೇ ಇರುವುದು ನಮ್ಮ ಕೈಯೊಳಗಿನ ಮಾತಾಗಿದೆ, ಇಷ್ಟು ನಾವು ಮಾಡಬಲ್ಲೆವು. ನಾವು ನಿಮ್ಮ ಅಪರಾಧ ಮಾಡಿದರೆ ಪ್ರಪಂಚದಲ್ಲಿ ಈ ಲೋಕದಲ್ಲಿ, ಪರಲೋಕದಲ್ಲಿ ಯಾರೂ ನಮ್ಮನ್ನು ಕ್ಷಮಿಸಲಾರರು ಎಂಬುದು ಗಮನವಿಟ್ಟುಕೊಳ್ಳಬೇಕು. ಈ ಲೋಕದಲ್ಲಿ ರಾಜ ಮಹಾರಾಜರು ಅಥವಾ ನ್ಯಾಯಾಧೀಶರು ಕ್ಷಮಿಸಲಾರರು. ಪರಲೋಕದಲ್ಲಿ ಕ್ಷಮಿಸಲು ಯಮರಾಜನಿಗೂ ಸಾಮರ್ಥ್ಯವಿಲ್ಲ. ಆದರೆ ನಾವು ಯಾರ ಅಪರಾಧ ಮಾಡಿದೆವೋ ಆ ಸಾಧಾರಣ ಮನುಷ್ಯನೋರ್ವನು ಕ್ಷಮಿಸಬಲ್ಲನು. ಒಂದು ವೇಳೆ ಅವನು ಕ್ಷಮಿಸಿಬಿಟ್ಟರೆ ಯಾರೂ ನಮಗೆ ಶಿಕ್ಷೆಕೊಡಲಾರರು. ಇದರಿಂದ ನಾವು-ಯಾರೊಂದಿಗಾದರು ನಮ್ಮ ಜಗಳ-ಹೊಡೆದಾಟವಾಗಿ ಹೋದರೆ, ಅವನ ಬಳಿಗೆ ಹೋಗಿ ನಮ್ಮ ಅಪರಾಧ ಕ್ಷಮಿಸುವಂತೆ ಬೇಡಬೇಕೆಂಬ ಪಾಠವನ್ನು ಇದರಿಂದ ನಾವು ಕಲಿಯಬೇಕು. ಇದು ಸಾಧಾರಣವಾದ ಮಾತಾಗಿದೆ. ಮುಂದೆ ಪ್ರಕರಣ ಎಳೆದುಕೊಂಡು ಹೋದರೆ, ಈ ಸರಕಾರದಲ್ಲಾದರೋ ತುಂಬಾ ಕಷ್ಟವಿದೆ ಇನ್ನೂ ದೀರ್ಘವಾಗಿ ಪ್ರಕರಣ ಬೆಳೆದುಹೋದರೆ ಭಗವಂತನ ಬಳಿಯಲ್ಲಾದರೋ ಇನ್ನೂಕೂಡ ಕಷ್ಟವಿದೆ. ಆದರೆ ಇಲ್ಲಾದರೋ ಮಾಮೂಲಾದ ಮಾತಾಗಿದೆ. ನಿಮ್ಮಲ್ಲಿ ಯಾರೊಂದಿಗಾದರೂ ಕಿಂಚಿನ್ಮಾತ್ರವೂ ವೈಮನಸ್ಯ ಉಂಟಾದರೆ, ರಾಗ-ದ್ವೇಷಗಳು ಉಂಟಾದರೆ, ಆಗಲೇ ಅವರಲ್ಲಿ ಕ್ಷಮೆಯನ್ನು ಯಾಚಿಸಿ ಪ್ರಕರಣವನ್ನು ಅಲ್ಲೇ ಮುಗಿಸಿಬಿಡಬೇಕೆಂದು ತಾಯಂದಿರಲ್ಲಿ ಸಹೋದರ-ಸಹೋದರಿಯರಲ್ಲಿ ಇಷ್ಟೇ ಹೇಳುವುದು. ಈ ಮಾತು ತುಂಬಾ ಬೆಲೆಬಾಳುವಂತಹುದು. ಸ್ತ್ರೀಯರಲ್ಲಿ ಪರಸ್ಪರ ಜಗಳವಾದರೆ, ಹೊಡೆದಾಟ-ಬಡಿದಾಟವಾದರೆ ಅವರಿಬ್ಬರಲ್ಲಿ ಯಾರು ಸೋಲೊಪ್ಪಿಕೊಂಡರೆ, ಜಗಳ ಮುಗಿಸಿಕೊಂಡರೆ ಅವಳೇ ಶ್ರೇಷ್ಠಳಾಗಿದ್ದಾಳೆ. ಯಾರೊಂದಿಗೆ ಅಪರಾಧವಾಯಿತೋ ಅವಳು ತನ್ನ ಅಪರಾಧಕ್ಕಾಗಿ ಕ್ಷಮಾ-ಪ್ರಾರ್ಥನೆ ಮಾಡಿದರೆ ಅವಳು ಶ್ರೇಷ್ಠವಾಗಿದ್ದಾಳೆ ಮತ್ತು ಅಪರಾಧವಾದರೋ ಇನ್ನೊಬ್ಬಳದು ಇದೆ ಹಾಗೂ ಕ್ಷಮೆಯನ್ನು ಬೇರೆ ಸ್ತ್ರೀಯು ಬೇಡುತ್ತಾಳಾದರೆ ಅರ್ಥಾತ್ ಅಪರಾಧವಾದರೋ ನನ್ನಿಂದಾಯಿತು ಕ್ಷಮೆ ಕೇಳುತ್ತಿದ್ದಿರಿ ನೀವಾದರೆ, ನಿಮ್ಮದು ತುಂಬಾ ಉಚ್ಚಕೋಟಿಯ ಮಹತ್ವವಿದೆ. ಅದಕ್ಕಾಗಿ ಅಪರಾಧವಿಲ್ಲದೆ ನೀವು ಕ್ಷಮೆ ಬೇಡಿದರೆ ಮತ್ತು ಪರಸ್ಪರರಲ್ಲಿ ವೈಮನಸ್ಯ ಇಟ್ಟುಕೊಳ್ಳದಿದ್ದರೆ ಇದು ಹೆಚ್ಚು ಮಹತ್ವದ್ದಾಗಿದೆ. ಈ ಮಾತು ಭಗವಂತನಲ್ಲಿಯೂ ಹೆಚ್ಚು ಶ್ರೇಷ್ಠವಾಗಿದೆ.</p>
<p class="Text">ಒಂದು ಮಾರ್ಗ ಮುಕ್ತಿಯನ್ನು ಕೊಡುವಂತುದು, ಇನ್ನೊಂದು ಸ್ವರ್ಗವನ್ನು ಕೊಡುವಂತಹುದು, ಮೂರನೆಯದು ನರಕ ಅಥವಾ ಸ್ವರ್ಗವನ್ನು ಕೊಡದಿರುವಂತಹುದು, ಮತ್ತು ನಾಲ್ಕನೇಯದು ಅಧೋಗತಿಯನ್ನು ಕೊಡುವಂತಹುದಾಗಿದೆ; ಪ್ರಾಯಶಃ ನಿಮ್ಮಿಂದಲೂ ಇಂತಹ ಕಾರ್ಯವಾಗುತ್ತಾ ಇರುತ್ತದೆ. ಈ ನಾಲ್ಕು ಮಾತುಗಳನ್ನು ತುಂಬಾ ಲಕ್ಷ್ಯಕೊಟ್ಟು ತಿಳಿದುಕೊಳ್ಳಬೇಕು. ಹೇಗೆಂದರೆ-ನಿಮ್ಮಮೇಲೆ ನನಗೆ ಸಿಟ್ಟುಬಂತು ಮತ್ತು ನೀವು ಹೇಳುತ್ತಿರಿ-ನಿಮ್ಮ ಸಿಟ್ಟಿಗೆ ನಾನು ಕಾರಣನಾದೆ, ಅದಕ್ಕಾಗಿ ನಾನು ದೊಡ್ಡ ಅಪರಾಯಾಗಿದ್ದೇನೆ, ನೀವು ಕ್ಷಮಿಸಲೇಬೇಕು. ನೀವು ದಯಾಳುಗಳಾಗಿದ್ದೀರಿ, ನನ್ನ ಅಪರಾಧದ ಕಡೆಗೆ ನೋಡದೆ ಕ್ಷಮಿಸಿಬಿಡಿರಿ ಹಾಗೂ ನನ್ನ ಎಂತಹ ಕ್ರಿಯೆಯ ಕಾರಣ ನಿಮಗೆ ಸಿಟ್ಟುಬಂತು ಇದನ್ನು ತಿಳಿಸಬೇಕು. ಹಾಗಾದರೆ ಭವಿಷ್ಯದಲ್ಲಿ ಎಚ್ಚರವಾಗಿ ಇರುವೆನು, ಒಂದು ಪ್ರಕಾರದಂದ ನಾನು ಅಪರಾಧದಿಂದ ಬದುಕುಳಿದೇನು. ಇದಾದರೋ ನಿಮ್ಮ ಭಾವವಾಗಿದೆ, ಇದು ನಿಷ್ಕಾಮ ಮತ್ತು ಅಹಂಕಾರರಹಿತ ಭಾವವಾಗಿದೆ. ಇದರ ಫಲ ಪರಮಾತ್ಮನ ಪ್ರಾಪ್ತಿಯಾಗಿದೆ. ಒಂದು ವೇಳೆ ಇಂತಹ ಭಾವವು-ಮಾನ-ದೊಡ್ಡಸ್ತಿಕೆ, ಪ್ರತಿಷ್ಠೆಗಾಗಿ ಇದ್ದರೆ ಈ ಲೋಕದಲ್ಲಿ ನಿಮಗೆ ಕೀರ್ತಿಯುಂಟಾದೀತು ಮತ್ತು ಸತ್ತನಂತರ ಸ್ವರ್ಗಸಿಗಬಹುದು, ಇದು ಮಧ್ಯಮ ಶ್ರೇಣಿಯ ಮಾತಾಗಿದೆ. ಮೂರನೇಯ ಮಾತೆಂದರೆ-ನಿಮ್ಮ ಯಾವ ಅಪರಾಧವೂ ಇಲ್ಲ ಮತ್ತು ನೀವು ಕ್ಷಮೆಯನ್ನೂ ಕೇಳಲಿಲ್ಲ. ಅಪರಾಧವಾದರೋ ನನ್ನದಾಗಿದೆ, ನಿಮ್ಮ ಯಾವುದೇ ಅಪರಾಧ ಇಲ್ಲವೇ ಇಲ್ಲವಾದರೆ ಅಲ್ಲಿ ನೀವು ಮೌನವಾಗಿದ್ದೀರಿ, ಈ ವಿಷಯಲ್ಲಿ ನಿಮಗೆ ಪುಣ್ಯ-ಪಾಪ ಯಾವುದೂ ಇಲ್ಲ. ಇದರಿಂದ ನಿಮಗೆ ಸ್ವರ್ಗವಿಲ್ಲ, ನರಕವೂ ಇಲ್ಲ. ನಾಲ್ಕನೇ ಮಾತು-ನೀವು ನಿಮ್ಮನ್ನು ಸಮರ್ಥಿಸಿಕೊಂಡು ಅವನ ಅಪರಾಧವನ್ನೇ ಗಟ್ಟಿಮಾಡುತ್ತಿದ್ದೀರಿ. ಬೇರೆಯವರಲ್ಲಿಯೂ ಹೇಳುತ್ತೀರಿ, ನೋಡಿ ಸ್ವಾಮಿ! ಇವನು ಕಾರಣವಿಲ್ಲದೆ ನನಗೆ ಬೈಯ್ಯುತ್ತಿದ್ದಾನೆ, ಸುಳ್ಳು-ಪಳ್ಳು ಹೇಳುತ್ತಿದ್ದಾನೆ, ಇವನಿಗೇನು ಅಕಾರವಿದೆ? ನನ್ನನ್ನು ತಿರಸ್ಕರಿಸುತ್ತಿದ್ದಾನಲ್ಲ ಎಂದಾಗ ಇದು ನಿಮಗಾಗಿ ತುಂಬಾ ಕೆಳದರ್ಜೆಯ ವಸ್ತುವಾಗಿದೆ. ಈ ವ್ಯವಹಾರವು ನಿಮ್ಮ ಪತನ ಮಾಡುವಂತಹುದಾಗಿದೆ.</p>
<p class="Text">ಇದೇ ಪ್ರಕಾರ ಎರಡನೇ ಶ್ರೇಣಿಯನ್ನು ಹೇಳಲಾಗುತ್ತದೆ-ನಾನು ಯಾರ ಮೇಲೆ ಆದರೂ ಸಿಟ್ಟುಮಾಡಿದೆ. ಯಾರ ಮೇಲೆ ಸಿಟ್ಟು ಮಾಡಿದೆನೋ ಅವನಲ್ಲಿ-ಇದು ನನ್ನ ಭಾರೀ ದೊಡ್ಡ ಅಪರಾಧವಾಯಿತು. ನಿಮ್ಮದು ಯಾವ ತಪ್ಪೂ ಇರಲಿಲ್ಲ, ನನ್ನ ಸ್ವಭಾವದೋಷದ ಕಾರಣ ಈ ತಪ್ಪು ನನ್ನಿಂದಾಗಿತ್ತು ಮತ್ತು ಈ ತಪ್ಪಿಗಾಗಿ ನೀವು ಕ್ಷಮಿಸಬೇಕು ಎಂದು ಪ್ರಾರ್ಥಿಸಿದೆ. ನಾನು ಹೇಳುವ ಈ ಮಾತು ನಿಷ್ಕಾಮಭಾವದಿಂದಾದರೆ, ಅಹಂಕಾರ ರಹಿತನಾಗಿ ಹೇಳಿದ್ದರೆ, ಇದರ ಫಲ ನನಗೆ ಆತ್ಮನ ಉದ್ಧಾರವಾಗಿದೆ. ಸಿಟ್ಟು ಮಾಡಿಯೂ ಕೂಡ ನನಗಾಗಿ ಇದು ಆತ್ಮೋದ್ಧಾರವಾಗಿದೆ. ಒಂದು ವೇಳೆ ಈ ವರ್ತನೆಯನ್ನು ಮಾನ-ದೊಡ್ಡಸ್ತಿಕೆ, ಪ್ರತಿಷ್ಠೆಗಾಗಿ ಮಾಡುತ್ತಿದ್ದರೆ, ಜನರು ಹೇಳುವರು-ಆಹಾ! ನೀವು ತುಂಬಾ ಒಳ್ಳೆಯವರಿದ್ದೀರಿ. ಸಿಟ್ಟಾದರೋ ಬಂದಿತ್ತು, ಆದರೆ ನೀವು ಅದನ್ನು ತಡೆದುಕೊಂಡಿರಿ, ಅಪರಾಧಕ್ಕೆ ಕ್ಷಮೆ ಕೇಳಿಕೊಂಡಿರಿ, ಬಡಪಾಯಿ ಏನು ಬಲ್ಲನು. ಹೀಗಾದರೆ ಇದು ಸಮಾಜದಲ್ಲಿ ನನಗೆ ಕೀರ್ತಿ ಉಂಟಾದೀತು ಮತ್ತು ಸತ್ತನಂತರ ಉತ್ತಮಗತಿ ಸಿಗಬಹುದು. ಮೂರನೇ ಮಾತು-ಸಿಟ್ಟು ಬಂದುದು ನನ್ನ ಅಪರಾಧವಿತ್ತು, ನಾನು ಏನೂ ಹೇಳಲಿಲ್ಲ ಹಾಗೂ ಬೇರೆಯವರು ಹೇಳಿದರು- ನಿಮ್ಮದು ದೊಡ್ಡ ತಪ್ಪಾಗಿದೆ, ಈ ಪ್ರಕಾರ ಸುಳ್ಳು-ಪಳ್ಳು ಹೇಳತೊಡಗುತ್ತಿರಿ, ಸಿಟ್ಟು ಮಾಡುತ್ತಿರಿ, ಈ ನಿಮ್ಮ ವ್ಯವಹಾರ ಒಳ್ಳೆಯದಲ್ಲ. ಆಗ ತಪ್ಪನ್ನು ಸ್ವೀಕರಿಸಿಕೊಂಡರೆ ಅದರ ಪ್ರಾಯಶ್ಚಿತ್ತವಾಯಿತು. ಅದರ ಶಿಕ್ಷೆ ಪರಲೋಕದಲ್ಲಿ ಸಿಗಲಾರದು.</p>
<p class="Text">ನಾಲ್ಕನೇ ಮಾತು-ಕ್ರೋಧವಶದಿಂದ ಬೇರೆಯವನು ನನ್ನ ಅಪರಾಧವನ್ನು ಸಿದ್ಧಪಡಿಸಿದಾಗ, ನಾನು ಸಮರ್ಥಿಸಿಕೊಂಡು ಅವನ ಮಾತನ್ನು ತಿರಸ್ಕರಿಸಿ ಬಿಡುತ್ತೇನೆ-ನನ್ನ ಅಪರಾಧವೇ ಇಲ್ಲ, ನಿನ್ನದೇ ತಪ್ಪಿದೆ, ಹಾಗಾದರೆ ಅದು ನನಗಾಗಿ ನರಕಕ್ಕೆ ಕೊಂಡುಹೋಗುವ ವರ್ತನೆಯಾಗಿದೆ. ಆದ್ದರಿಂದ ನನಗೆ ಕ್ರೋಧ ಬಂದರೆ ಆಗ ನಾನು ಕ್ಷಮೆ ಕೇಳಬೇಕು ಮತ್ತು ನಿಮಗೆ ನನ್ನಮೇಲೆ ಕ್ರೋಧ ಉಂಟಾದರೂ ನಾನು ಕ್ಷಮೆ ಕೇಳಬೇಕೆಂಬುದನ್ನು ಗಮನಿಸಬೇಕು. ನನಗೆ ಸಿಟ್ಟು ಬಂದದ್ದು ನನ್ನ ಅಪರಾಧವಾಗಿದೆ. ನಿಮಗೆ ಸಿಟ್ಟುಬಂದರೆ ಅದರಲ್ಲಿ ನಾನು ಕಾರಣನಾದೆನೆಂದು ಒಪ್ಪಿಕೊಂಡು ತನ್ನದೇ ಅಪರಾಧವೆಂದು ತಿಳಿದುಕೊಂಡರೆ ಇದು ತುಂಬಾ ಶ್ರೇಷ್ಠದರ್ಜೆಯ ಮಾತಾಯಿತು, ಪ್ರಪಂಚದಲ್ಲಿ ಕೀರ್ತಿ ಹೆಚ್ಚಿಸುವಂತಹ ಮತ್ತು ಸ್ವರ್ಗವನ್ನು ಕೊಡುವಂತಹುದಾಗಿದೆ. ನಿಷ್ಕಾಮ ಭಾವದಿಂದ, ಅಹಂಕಾರ ರಹಿತನಾನ ನನ್ನ ವರ್ತನೆಯು ಮುಕ್ತಿಯನ್ನು ಕೊಡುವಂತಹುದಾಗಿದೆ.</p>
<p class="Text">ಈಗ ಇನ್ನೊಂದು ಪಕ್ಷದ ಮಾತು ತಿಳಿಸಲಾಗುತ್ತದೆ-ನನಗೆ ಸಿಟ್ಟು ಬಂದಾಗಲೂ ನಾನು ತನ್ನನ್ನು ಸಮರ್ಥಿಸಿಕೊಂಡು ನಿಮ್ಮ ತಪ್ಪೆಂದು ತಿಳಿಯುತ್ತೇನೆ. ಅಪರಾಧ ನನ್ನದಿದೆ ಹಾಗೂ ನಿಮ್ಮದೆಂದು ನಾನು ತಿಳಿಯುತ್ತಿದ್ದೇನೆ. ನಿಮಗೆ ನನ್ನ ಮೇಲೆ ಸಿಟ್ಟುಬಂದರೆ ಅದರಲ್ಲಿ ತಪ್ಪು ನನ್ನದಿದೆ, ಆದರೆ ನಾನು ನಿಮ್ಮ ಅಪರಾಧವನ್ನು ತೋರಿಸುತ್ತಿದ್ದೇನೆ; ಇದು ನರಕದ ಮಾರ್ಗವಾಗಿದೆ. ವಾಸ್ತವವಾಗಿ ಅಪರಾಧ ನನ್ನದಲ್ಲ ಎಂಬ ಮಾತು ನಿಜವಾಗಿದೆ ಮತ್ತು ನಾನು ಅದನ್ನು ಸಮರ್ಥಿಸಿಕೊಳ್ಳುತ್ತಿದ್ದೇನೆ. ಹೀಗಾದರೆ ನನ್ನ ಸಮರ್ಥನೆ ಉಚಿತವಾಗಿದೆ. ಇದರ ಫಲ ನರಕವೂ ಅಲ್ಲ-ಸ್ವರ್ಗವೂ ಅಲ್ಲ. ಅಪರಾಧವೇ ಇಲ್ಲದಿದ್ದರೆ ಅದರ ಶಿಕ್ಷೆಯೂ ಇಲ್ಲ. ಒಂದು ವೇಳೆ ಬೇರೆ ಯಾರಾದರೂ ಸಹೋದರ-ಸಹೋದರಿ ನಮ್ಮ ಮೇಲೆ ಕ್ರೋಧಗೊಂಡರೆ ಅದರಲ್ಲಿ ತನ್ನನ್ನೇ ಕಾರಣವೆಂದು ತಿಳಿದುಕೊಂಡು, ತನ್ನನ್ನು ಅಪರಾಧ ಎಂದು ತಿಳಿದುಕೊಂಡು ಅವರಲ್ಲಿ ಕ್ಷಮೆ ಬೇಡಬೇಕು ಮತ್ತು ನಮಗೆ ಯಾರ ಮೇಲೆ ಆದರೂ ಸಿಟ್ಟುಬಂದರೆ ಅದಕ್ಕಾಗಿಯೂ ಅವರಲ್ಲಿ ಕ್ಷಮೆ ಬೇಡಬೇಕು ಹೀಗೆ ಪ್ರತಿಯೋರ್ವ ಮಾತೆಯರು ಸಹೋದರಿ-ಸಹೋದರರು ಪಾಠ ಕಲಿತುಕೊಳ್ಳಬೇಕು. ಈ ಮಾರ್ಗ ಉತ್ತಮವಾದುದು. ಒಂದು ವೇಳೆ ನಿಮ್ಮ ಅಪರಾಧವಿದ್ದರೂ ನಾನು ತನ್ನ ಅಪರಾಧವೆಂದು ಒಪ್ಪಿಕೊಳ್ಳುತ್ತೇನೆ, ನನ್ನ ಅಪರಾಧವಿದ್ದರೆ ನನ್ನ ಅಪರಾಧವನ್ನು ಒಪ್ಪಿಕೊಂಡೇ ತೀರುವೆನು. ಇದು ಸಭ್ಯತೆಯೂ, ಶಿಷ್ಟಾಚಾರವೂ ಆಗಿದೆ. ತುಂಬಾ ಶ್ರೇಷ್ಠ ಮಟ್ಟದ ವರ್ತನೆಯೂ ಆಗಿದೆ. ನನಗೆ ಕ್ರೋಧ ಬಂದಾಗಲೂ ನನ್ನ ಕ್ರೋಧಕ್ಕೆ ಕಾರಣ ನೀನೇ ಆಗಿರುವೆ, ಆದ್ದರಿಂದ ಮೂಲಕಾರಣ ನೀನೇ ಆಗಿರುವೆ ಎಂದು ನಿಮ್ಮ ಅಪರಾಧವೆಂದೇ ಒಪ್ಪಿಕೊಳ್ಳುತ್ತೇನೆ. ನಿಮಗೆ ಕ್ರೋಧ ಉಂಟಾದಾಗಲೂ ನಾನು ನಿಮ್ಮನ್ನೇ ದೋಷಿ ಎಂದು ತೀರ್ಮಾನಿಸುತ್ತೇನೆ, ಈ ನಡತೆಯು ನಮ್ಮನ್ನು ಪತನವಾಗಿಸುವಂತಹುದಾಗಿದೆ. ತನ್ನ ತಪ್ಪನ್ನು ಒಪ್ಪಿಕೊಳ್ಳಲಿಕ್ಕಾಗಿ, ತನ್ನ ಅಪರಾಧವೆಂದು ತಿಳಿದುಕೊಂಡು ಕ್ಷಮೆಯಾಚಿಸಲು ಪ್ರತಿಯೋರ್ವ ಮಾತೆಯರು-ಸಹೋದರಿಯರು-ಸಹೋದರರು ಎಲ್ಲ ಸಮಯದಲ್ಲಿ ಸಿದ್ಧರಾಗಿರಬೇಕು. ಯಾರು ಎಷ್ಟು ಸರಳತೆಯಿಂದ ಮತ್ತು ಪ್ರೇಮದಿಂದ ಕ್ಷಮೆಯಾಚಿಸುವನೋ, ಅವನು ಅಷ್ಟೇ ಶ್ರೇಷ್ಠ ದರ್ಜೆಯವನಾಗಿದ್ದಾನೆ. ಈ ಮಾತನ್ನು ಪ್ರತಿಯೋರ್ವ ಸಹೋದರ-ಸಹೋದರಿಯರು-ತಾಯಂದಿರು ಕಲಿತುಕೊಳ್ಳ ಬೇಕು. ಯಾರು ಪ್ರಪಂಚದಲ್ಲಿ ಬೇರೆಯವರ ದೋಷಗಳನ್ನು ಸ್ಥಿರವಾಗಿಸುತ್ತಾನೋ ಅವನು ಸ್ವತಃ ಅಪರಾಧಿಯಾಗಿ ಪತನನಾಗುತ್ತಾನೆ ಹಾಗೂ ಬೇರೆಯವರ ಅಪರಾಧವನ್ನೂ ತನ್ನ ಮೇಲೆ ತೆಗೆದುಕೊಳ್ಳುವವನು ಅಪರಾಧಿ ಆಗಿದ್ದರೂ ಕೂಡ ಅಪರಾಧದಿಂದ ಮುಕ್ತನಾಗಿ ಉತ್ತರೋತ್ತರ ಉನ್ನತಿಯನ್ನು ಮಾಡಿಕೊಳ್ಳುತ್ತಾನೆ ಮತ್ತು ಬಹುಬೇಗನೇ ಪರಮಾತ್ಮನನ್ನು ಪಡೆದುಕೊಳ್ಳುತ್ತಾನೆ.</p>
<p class="Text">ನಮ್ಮಗಳ ಉದ್ದಾರ ಆಗುವುದರಲ್ಲಿ ನಮ್ಮ ಯಾವ ತಪ್ಪು ಇದೆ. ಯಾವುದರಿಂದ ಪರಮಾತ್ಮನ ಪ್ರಾಪ್ತಿಯಲ್ಲಿ ಇಷ್ಟು ವಿಳಂಬವಾಗುತ್ತಿದೆ ಎಂದು ನಾವೆಲ್ಲ-ತಾಯಂದಿರು, ಸಹೋದರಿಯರು-ಸಹೋದರರು ಒಂದು ಪ್ರಕಾರದಿಂದ ಗಮನವಿಟ್ಟು ನೋಡಿಕೊಳ್ಳಬೇಕು. ನಮ್ಮ ಸಾಧನೆಯ ಕೊರತೆಯಾಗಿದೆಯೇ ಅಥವಾ ಏನು ಕಡಿಮೆ ಇದೆ? ಸಾಧನೆ ಕೊರತೆ ಇದ್ದೇ ಇದೆ ಮತ್ತು ನಮಗಿರುವ ಬೇರೆಯವರ ದೋಷಗಳನ್ನು ನೋಡುವ ಬುದ್ಧಿಯು ಹೆಚ್ಚು ಘಾತಕವಾಗಿದೆ, ಇದರಿಂದ ಮನುಷ್ಯನ ಪತನ ಹೆಚ್ಚಾಗಿ ಆಗುತ್ತದೆ. ನಾವುಗಳು ನಮ್ಮ ಬುದ್ಧಿಗನುಸಾರವಾಗಿ ಅನೇಕ ವರ್ಷಗಳಿಂದ ಸಾಧನೆ ಮಾಡುತ್ತಿದ್ದೇವೆ, ಆದರೆ ಅದರಿಂದ ಎಷ್ಟು ಲಾಭವಾಗಬೇಕೋ ಅಷ್ಟು ಆಗುತ್ತಿಲ್ಲ; ಕಾರಣವೇನು? ಎಂದು ನಾವೆಲ್ಲ ವಿಚಾರಮಾಡಿ ನೋಡಬೇಕು. ಈ ವಿಷಯದಲ್ಲಿ ಗಂಭೀರವಾಗಿ ನಾವು ಯೋಚಿಸಬೇಕು. ಇದರಲ್ಲಿ ನಮ್ಮದೇ ಅಪರಾಧವೆಂದು ತಿಳಿದು ಭವಿಷ್ಯದಲ್ಲಿ ಸುಧಾರಿಸಿಕೊಳ್ಳಬೇಕು. ಭಗವಂತನ ಧ್ಯಾನ-ಭಜನೆ ಮಾಡುವುದರಿಂದ ಆಗುವ ಲಾಭಕ್ಕಿಂತ, ಪಾಪಕರ್ಮ ಮಾಡುವುದರಿಂದ, ಬೇರೆಯವರನ್ನು ತಿರಸ್ಕಾರ ಮಾಡುವುದರಿಂದ ಹೆಚ್ಚು ನಷ್ಟವಾಗುತ್ತದೆ ನಮಗೆ.</p>
<p class="Text">ನಾನು ಶ್ರೇಷ್ಠನಾಗಿದ್ದೇನೆ, ನಾನು ಒಂದು ಪ್ರಕಾರದಿಂದ ಒಳ್ಳೆಯವನಾಗಿದ್ದೇನೆ ಮತ್ತು ಅವರು ಕೆಟ್ಟವರಾಗಿದ್ದಾರೆ ಎಂಬ ಬೇರೆಯವರ ಮೇಲೆ ದೋಷ-ದೃಷ್ಟಿ ಮತ್ತು ತನ್ನ ಕುರಿತು ಶ್ರೇಷ್ಠಬುದ್ಧಿ ಇರುವುದರಿಂದ ಮನುಷ್ಯನ ಪತನವಾಗುತ್ತದೆ. ಪ್ರತಿಯೋರ್ವ ಮಾತೆಯರು-ಸಹೋದರಿಯರು-ಸಹೋದರರು ತಮ್ಮ ಮನೆಯಲ್ಲಿ ಕುಳಿತಿರುವ ಕಳ್ಳನನ್ನು ಒಮ್ಮೆಲೇ ಹೊರಗೆ ಹಾಕಬೇಕು. ಅದಕ್ಕೆ ಪುನಃ ನಮ್ಮಲ್ಲಿಗೆ ಬರಬಾರದೆಂದು ಗದರಿಸಬೇಕು. ನಮ್ಮಲ್ಲಿ ಪ್ರವೇಶಿಸಿ ಕುಳಿತಿರುವ ಕಾಮ, ಕ್ರೋಧ, ಲೋಭ, ಮೋಹ, ಅಹಂಕಾರ ಮತ್ತು ರಾಗ-ದ್ವೇಷಗಳೆಂಬ ಅನೇಕ ದೋಷಗಳಲ್ಲಿ, ಬೇರೆಯವರನ್ನು ತಿರಸ್ಕಾರ ಬುದ್ಧಿಯಿಂದ ನೋಡುವುದು, ದ್ವೇಷಬುದ್ಧಿಯಿಂದ ನೋಡುವುದು, ವೈರಭಾವದಿಂದ ನೋಡುವುದು ಅಥವಾ ಮತ್ಸರಪಡುವಂತಹ ಒಂದು ಭಾರೀ ದೊಡ್ಡ ದೋಷವಿದೆ. ಇದು ನಮಗಾಗಿ ತುಂಬಾ ಅಪಾಯಕಾರಿಯಾಗಿದೆ. ಬೇರೆಯವರಿಂದ ತನ್ನನ್ನು ದೋಷರಹಿತ ಅರ್ಥಾತ್ ಒಳ್ಳೆಯವನೆಂದು ತಿಳಿಯುವುದೂ ಕೂಡ ನಮಗಾಗಿ ತುಂಬಾ ಅಪಾಯಕಾರಿ ವಸ್ತು ಆಗಿದೆ.</p>
<p class="Text">ನಾನು ಶ್ರೇಷ್ಠನಾಗಿದ್ದೇನೆ, ನಿಜವಾಗಿ ಒಳ್ಳೆಯವನಾಗಿದ್ದೇನೆ ಮತ್ತು ತನ್ನನ್ನು ಒಳ್ಳೆಯವನೆಂದು ಒಪ್ಪಿಕೊಳ್ಳುತ್ತೇನೆ ಮತ್ತು ನಿಮ್ಮ ಶ್ರೇಣಿಯ ಬೇರೆಯವರನ್ನು ಕೆಟ್ಟವನೆಂದು ತಿಳಿಯುವುದು ಎರಡೂ ಮಾತುಗಳು ನಿಜವಾದರೂ ಈ ಮಾನ್ಯತೆಯು ಪರಮಾತ್ಮನ ಪ್ರಾಪ್ತಿಯಲ್ಲಿ ತಡೆಯುಂಟು ಮಾಡುವಂತಹುದು. ಪರಮಾತ್ಮನ ಪ್ರಾಪ್ತಿಯಲ್ಲಿ ವಿಳಂಬ ಮಾಡುವಂತಹುದು, ಇದು ನಮ್ಮ ಮಾರ್ಗದಲ್ಲಿ ತಡೆಯಾಗಿದೆ. ಈ ಎರಡರಲ್ಲಿನ ಒಂದಾದ ನಾನು ಯಾರನ್ನು ನೀಚನಾಗಿ ಒಪ್ಪಿರುವೆನೋ ಅವನು ನೀಚನಲ್ಲ, ಯಾರನ್ನು ದೋಷಿಯೆಂದು ತಿಳಿಯುವೆನೋ ಅವನು ದೋಷಿಯಲ್ಲ ಮತ್ತು ಅವನನ್ನು ತಿಳಿದು-ತಿಳಿದು ದೋಷಿಯೆಂದು ನಿಶ್ಚಯಿಸುವ ಮಾತು ಸರಿಯಲ್ಲ ಹಾಗೂ ಇದರ ಫಲ ಘೋರನರಕದ ಪ್ರಾಪ್ತಿಯಾಗಿದೆ. ತಿಳಿಯದೇ ಒಂದು ವೇಳೆ ದೋಷಿಯೆಂದು ನಿಶ್ಚಯಿಸಿದರೂ ನಾನು ಪಾಪಕ್ಕೆ ಭಾಗಿಯಾಗುತ್ತೇನೆ. ಆದರೆ ಈ ಪಾಪವು ಸ್ವಲ್ಪವಾಗಿದೆ, ಅದು ಹೆಚ್ಚಾಗಿದೆ. ನಾನು ಒಳ್ಳೆಯವನಾಗದಿದ್ದರೂ ತನ್ನನ್ನು ಒಳ್ಳೆಯವನೆಂದು ಒಪ್ಪುವುದು ದಂಭವಾಗಿದೆ. ಪಾಖಂಡಿತನವಾಗಿದೆ, ಇದರ ಫಲವೂ ನರಕದ ಪ್ರಾಪ್ತಿಯೇ ಆಗಿದೆ. ಬೇರೆಯವರ ಮೇಲೆ ಸುಳ್ಳು ಪ್ರಭಾವ ಬೀರಲಿಕ್ಕಾಗಿ ನಾನು ಶ್ರೇಷ್ಠನಾಗಿದ್ದೇನೆ, ಒಳ್ಳೆಯವನಾಗಿದ್ದೇನೆ, ಮಹಾತ್ಮನಾಗಿದ್ದೇನೆ, ಇನ್ನೂ ಏನೋ ಆಗಿದ್ದೇನೆ ಇದೂ ಕೂಡ ಒಂದು ಪ್ರಕಾರದಿಂದ ನಮಗೆ ತುಂಬಾ ಅಪಾಯಕಾರಿಯಾಗಿದೆ. ನಮ್ಮನ್ನು ಹೊಂಡದಲ್ಲಿ ಬೀಳಿಸುವುದಾಗಿದೆ. ಸ್ವತಃ ಒಳ್ಳೆಯವನಾಗಿದ್ದರೂ ಬೇರೆಯವರನ್ನು ತಿರಸ್ಕರಿಸಬಾರದು. ಯಾರಾದರೂ ಪಾಪಿಯಾಗಿದ್ದರೂ ಅವನನ್ನು ನೀಚ ಅಥವಾ ಪಾಪಿಯೆಂದು ತಿಳಿಯಬಾರದು. ಇದು ನಮ್ಮ ಹಿತದ ಮಾತಾಗಿದೆ, ಇದಕ್ಕೆ ವಿಪರೀತವಾದುದು ನಮ್ಮ ಪತನದ ಮಾತಾಗಿದೆ. ವಾಸ್ತವವಾಗಿ ನೀಚನನ್ನು ನೀಚನೆಂದು ತಿಳಿಯುವುದು ಮತ್ತು ತನ್ನನ್ನು ಶ್ರೇಷ್ಠವೆಂದು ತಿಳಿಯುವುದು ಇದು ನಮಗೆ ಪರಮಾತ್ಮನ ಪ್ರಾಪ್ತಿಯಲ್ಲಿ ತಡೆಯುಂಟುಮಾಡುವುದಾಗಿದೆ. ಯಾರನ್ನು ನಾನು ನೀಚನೆಂದು ತಿಳಿಯುತ್ತೇನೋ, ಅವನು ನೀಚನೇ ಆಗಿದ್ದಾನೆ ಮತ್ತು ನಾನು ನನ್ನನ್ನು ಒಳ್ಳೆಯವನೆಂದು ತಿಳಿಯುವುದು ವಾಸ್ತವವಾಗಿ ನಿಜವಾಗಿದ್ದರೂ ನಾವು ಈ ಒಳ್ಳೆಯತನದ ಫಲದಿಂದ ನಾವು ವಂಚಿತರಾಗುವೆವು, ಇದೇ ನಮಗೆ ಪತನವಾಗಿದೆ. ಪರಮಾತ್ಮನ ಪ್ರಾಪ್ತಿಯಲ್ಲಿ ಅಡೆ-ತಡೆ ಉಂಟುಮಾಡುವುದರಲ್ಲಿ ಇದೂ ಒಂದು ವಿಘ್ನವಾಗಿದೆ. ಶ್ರದ್ಧೆಯ ಕೊರತೆಯೂ ಪರಮಾತ್ಮನ ಪ್ರಾಪ್ತಿಯಲ್ಲಿ ಬಾಧಕವಾಗಿದೆ. ಇದೇ ಪ್ರಕಾರ ನಮ್ಮಲ್ಲಿರುವ ಒಳ್ಳೆತನದ ಅಹಂಕಾರವೂ ಬಾಧಕವಾಗಿದೆ. ಅಪರಾಧವಿಲ್ಲದಿದ್ದಾಗ ಯಾರಾದರೂ ಸಮರ್ಥಿಸಿಕೊಂಡರೆ ಯಾವುದೇ ದೋಷವಿಲ್ಲ, ಯಾವುದೇ ಪಾಪವಿಲ್ಲ. ಏಕೆಂದರೆ ಮಾತು ನಿಜವಾಗಿದೆ, ನಿಜವಾದ ಮಾತಿನಲ್ಲಿ ಯಾವುದೇ ಪಾಪವಿಲ್ಲ. ಆದರೆ ನಮಗೆ ಲಜ್ಜಾಸ್ಪದ ಮಾತಾಗಿದೆ. ಯಾರಾದರು ನನ್ನನ್ನು ಅಪರಾಧ ಎಂದು ಒಪ್ಪಿದ್ದರೂ ನಾನು ಅಪರಾಧಿಯಲ್ಲದಿದ್ದರೂ ಅವನ ದೃಷ್ಟಿಯಿಂದ ನಾನು ಅಪರಾಧಿ ಎಂದು ಒಪ್ಪಿಕೊಂಡರೆ ಇದು ನಮಗಾಗಿ ತುಂಬಾ ಶ್ರೇಷ್ಠವಾದ ಮಾತಾಗಿದೆ, ಜಗತ್ತಿನಲ್ಲಿ ಗೌರವವಿದೆ, ಭಗವಂತನ ಬಳಿ ನನಗೆ ಉಚ್ಚವಾದ ಸ್ಥಾನವಿದೆ. ಈ ಮಾತನ್ನು ಲಕ್ಷ್ಯದಲ್ಲಿಟ್ಟುಕೊಂಡು ಬೇರೆಯವರು ನಮಗೆ ಅಪರಾಧಿ ಎಂದು ತಿಳಿದರೆ, ಅಯ್ಯಾ! ಹೀಗೆ ನಿಮ್ಮ ದೃಷ್ಟಿಯಲ್ಲಿದ್ದರೆ ನಾನು ಕ್ಷಮೆ ಬೇಡುತ್ತೇನೆ ಎಂದು ಹೇಳಬೇಕು. ಅವನು ಆ ಕ್ಷಮೆ ಕೇಳುವುದು ಉಚ್ಚಕೋಟಿಯ ವಸ್ತುವಾಗಿದೆ, ತಂಬಾ ಗೌರವಯುತ ವಸ್ತುವಾಗಿದೆ. ಇಂತಹ ಕ್ಷಮೆಯನ್ನು ನಾವು ಒಂದು ವೇಳೆ ನಿಷ್ಕಾಮಭಾವದಿಂದ, ತನ್ನ ಕರ್ತವ್ಯವೆಂದು ತಿಳಿದು ಕೇಳಿದರೆ, ನಿರಭಿಮಾನನಾಗಿ ಕೇಳಿದರೆ ತುಂಬಾ ಮಹತ್ತ್ವದ ವಸ್ತುವಾಗಿದೆ. ನಾವು ಈ ಮಾತನ್ನು ಕಲಿಯಬೇಕು. ಬೇರೆಯವರ ದೋಷಗಳನ್ನು ನೋಡಬಾರದು, ಬೇರೆಯವರು ಪಾಪಿ, ನೀಚ, ಅಪರಧಿಯಾಗಿದ್ದಾರೆ, ಅವರಲ್ಲಿ ಅನೇಕ ಅವಗುಣಗಳು ತುಂಬಿವೆ ಎಂದು ತಿಳಿಯಬಾರದು. ನಾವಾದರೋ ಅವರ ಉಪೇಕ್ಷೆ ಮಾಡಬೇಕು. ಅದರಲ್ಲೇ ನಮಗೆ ಲಾಭವಿದೆ. ಬೇರೆಯವರ ಅಪರಾಧವನ್ನು ಬೇರೆಯವರ ಪಾಪವನ್ನು, ಬೇರೆಯವರ ಕಷ್ಟಗಳನ್ನು ಯಾವ ಮನುಷ್ಯನು ತನ್ನ ಮೇಲೆ ಹೊತ್ತುಕೊಳ್ಳುವನೋ, ಅವನನ್ನು ನೋಡಿ ಭಗವಂತನು ಸಂತೋಷಪಡುತ್ತಾನೆ. ಯಾರು ತನ್ನ ಅಪರಾಧವನ್ನು, ತನ್ನ ಪಾಪವನ್ನು, ತನ್ನ ಕಷ್ಟಗಳನ್ನು ಬೇರೆಯವರ ಮೇಲೆ ಹೊರಿಸುತ್ತಾನೋ, ಅವನು ಭಗವಂತನಿಂದ ತ್ಯಾಗಮಾಡಲ್ಪಟ್ಟು ಅವನ ಪತನವಾಗುತ್ತದೆ. ಅದಕ್ಕಾಗಿ ತನ್ನ ಅಪರಾಧ, ಪಾಪ, ಕಷ್ಟಗಳನ್ನು ಬೇರೆಯವರು ಕೇಳಿದರೂ ಕೊಡಬಾರದು. ಒತ್ತಾಯವಾಗಿ ತಲೆಗೆ ಹೊರಿಸುವುದು ಭಾರೀ ಪಾಪವಾಗಿದೆ, ಯಾರಾದರೂ ಕೇಳಿದರೆ ಕೊಡದಿರುವುದು, ಬೇರೆಯವರ ಪಾಪ, ಅಪರಾಧ, ಸಾಲ ಅಥವಾ ಕಷ್ಟಗಳನ್ನು ತಾನು ಹೊತ್ತುಕೊಳ್ಳುವುದು ಉದಾರತೆಯ ಮಾತಾಗಿದೆ, ಉಚ್ಚ ಕೋಟಿಯ ಭಾವವಾಗಿದೆ; ಜೊತೆಗೆ ನಿಷ್ಕಾಮವಾಗಿದ್ದರೆ ಹೇಳುವುದೇನಿದೆ? ಆದರೆ ನಾನು ಶ್ರೇಷ್ಠ ದರ್ಜೆಯ ಕೆಲಸ ಮಾಡಿದೆ, ದೊಡ್ಡ ಉದಾರತೆಯ ವ್ಯವಹಾರ ಮಾಡಿದೆ ಎಂದು ಅಭಿಮಾನ ಬಂದುಬಿಡುತ್ತದೆ. ಉದಾರತೆಯ ವ್ಯವಹಾರ ಮಾಡಿ, ಶ್ರೇಷ್ಠ ದರ್ಜೆಯ ಕೆಲಸಮಾಡಿ, ಚಿತ್ತದಲ್ಲಿ ಶ್ರೇಷ್ಠತೆಯ ಅಭಿಮಾನ ಬಂದರೆ, ಆ ಶ್ರೇಷ್ಠತೆಯಲ್ಲಿ ಕೊರತೆ ಬಂದುಬಿಡುತ್ತದೆ ಅರ್ಥಾತ್ ಅವನಿಗೆ ಪೂರ್ಣವಾದ ಲಾಭ ಸಿಗುವುದಿಲ್ಲ.</p>
<p class="Text">ಪರಮಾತ್ಮನ ಪ್ರಾಪ್ತಿಯಾದರೋ ಆಗುವುದೇ ಇಲ್ಲ, ಆದರೆ ಈ ಲೋಕದಲ್ಲಿ ಅವನ ಕೀರ್ತಿ ಎಷ್ಟು ಆಗಬೇಕೋ ಅಷ್ಟೂ ಆಗುವುದಿಲ್ಲ ಮತ್ತು ಸತ್ತ ಬಳಿಕ ಸ್ವರ್ಗದ ಪ್ರಾಪ್ತಿಯಲ್ಲಿಯೂ ಕೊರತೆ ಬಂದು ಬಿಡುತ್ತದೆ. ಆದ್ದರಿಂದ ಈ ಲೋಕದಲ್ಲಿ ಮತ್ತು ಪರಲೋಕದಲ್ಲಿಯೂ ನಷ್ಟವೇ ಇದೆ. ಇದು ಶಾಸ್ತ್ರ ಸಮ್ಮತ ಮತ್ತು ಯುಕ್ತಿ ಸಮ್ಮತವಾಗಿದೆ. ಈ ಪ್ರಕಾರ ಬುದ್ಧಿವಂತ ಮನುಷ್ಯನಿಗೆ ತಿಳಿಸಲಾದ ಉತ್ತಮೋತ್ತಮ ಪದ್ಧತಿಗನುಸಾರ ತನ್ನ ಜೀವನವನ್ನು ನಡೆಸಬೇಕು. ಆದರೆ ಈ ವಿಷಯದಲ್ಲಿ ಸಾಧಾರಣ ಎಲ್ಲ ಸಹೋದರರ ವಿಚಾರವು ಸ್ವಾಭಾವಿಕವಾಗಿ ಕೆಳದರ್ಜೆಯದಾಗಿರುತ್ತದೆ. ಬೇರೆಯವರ ಸಣ್ಣ ಅಪರಾಧವೂ ಬೆಟ್ಟದಂತೆ ಮತ್ತು ತನ್ನ ದೊಡ್ಡದಾದ ಅಪರಾಧವು ಒಂದು ಧೂಳಿನ ಕಣದಂತೆ ಕಾಣುತ್ತದೆ. ಆದರೆ ಮಾತಾದರೋ ಇದರ ವಿಪರೀತವಾಗಿರಬೇಕು. ತನ್ನ ಮಿತ್ರನೊಂದಿಗೆ ಯಾವ ವ್ಯವಹಾರವಿರುತ್ತದೋ ಅದಕ್ಕಿಂತಲೂ ಉತ್ತಮವಾದ ವ್ಯವಹಾರ ಇತರರೊಂದಿಗೂ ಇರಬೇಕು. ತನ್ನ ಸಣ್ಣದಾದ ಅಪರಾಧವನ್ನು ಬೆಟ್ಟಕ್ಕೆ ಸಮಾನವಾಗಿ ತಿಳಿಯಬೇಕು ಮತ್ತು ಪ್ರತಿಪಕ್ಷಿಯದ ಬೆಟ್ಟದಂತಿರುವ ಅಪರಾಧವನ್ನು ಒಂದು ಧೂಳಿನಕಣದಂತೆ ತಿಳಿಯಬೇಕು. ಭಗವಾನ್ ಶ್ರೀರಾಮನು ಮಿತ್ರನಿಗಾಗಿ ಹೇಳಿರುವನು- </p>
<p class="Shlok">ನಿಜ ದುಖ ಗಿರಿ ಸಮ ರಜ ಕರಿ ಜಾನಾ । ಮಿತ್ರಕ ದುಖ ರಜ ಮೇರು ಸಮಾನಾ ॥</p>
<p class="Text">ಧೂಳಿನ ಕಣವೆಂದೂ ತಿಳಿಯದಿದ್ದರೆ ಇನ್ನೂ ಉತ್ತಮವೇ. ಮಿತ್ರನಿಗಾಗಿ ಈ ಪ್ರಕಾರ ತಿಳಿಯುವುದಿಲ್ಲವೋ ಅವನನ್ನು ನಿಂದಿಸಲಾಗಿದೆ.</p>
<p class="Shlok">ಜೇ ನ ಮಿತ್ರ ದುಖ ಹೋಹಿ ದಖಾರೀ । ತಿನ್ಹಹಿ ಬಿಲೋಕತ ಪಾತಕ ಭಾರೀ॥</p>
<p class="Text">ಯಾರು ತನ್ನ ಮಿತ್ರನ ದುಃಖವನ್ನು ನೋಡಿಕೊಂಡು ದುಃಖಿಯಾಗುವುದಿಲ್ಲವೋ ಆ ಪುರುಷನ ದರ್ಶನ ಯಾರಾದರು ಮಾಡಿದರೆ ಅವನಿಗೆ ಭಾರೀ ದೊಡ್ಡ ಪಾಪ ತಗಲುತ್ತದೆ. ಅವನು ಅಷ್ಟು ಕೆಳದರ್ಜೆಯವನಾಗಿದ್ದಾನೆ. <span class="char-style-override-3">‘ಪಾತಕ ಭಾರೀ’</span> ಸಣ್ಣ-ಪುಟ್ಟದಲ್ಲ ಭಾರೀ ದೊಡ್ಡ ಪಾಪ ತಟ್ಟುತ್ತದೆ.</p>
<p class="Text">ನಿಮಗೊಂದು ಶ್ರೇಷ್ಠವಾದ ಹೊಸ ಮಾತು ತಿಳಿಸಲಾಗುತ್ತದೆ. ಯಾರಾದರು ನಮ್ಮ ಕೆಡುಕನ್ನು ಮಾಡುವವನಾಗಿದ್ದರೆ, ಯಾರನ್ನು ಜನರು ಶತ್ರುವೆಂದು ಹೇಳುತ್ತಾರೋ, ಅವನ ದುಃಖವನ್ನು ನೋಡಿಯೂ ಕೂಡ ಯಾರು ದುಃಖಿತನಾಗುತ್ತಾನೋ ಅವನು ತುಂಬಾ ಉಚ್ಚಕೋಟಿಯ ಪುರುಷನಾಗಿದ್ದಾನೆ ಮತ್ತು ಅವನ ದುಃಖವನ್ನು ನೋಡಿಕೊಂಡು ಯಾರು ದುಃಖಿತನಾಗುವುದಿಲ್ಲವೋ ಅವನು ಕೆಳದರ್ಜೆಯ ಮನುಷ್ಯನಾಗಿದ್ದಾನೆ. ನಾನು ಇದರಿಂದಲೂ ವಿಶೇಷ ಮಾತು ಹೇಳುತ್ತೇನೆ. ತನ್ನ ಶತ್ರುವಿನ ದುಃಖವನ್ನು ನೋಡಿಕೊಂಡು ಯಾರು ದುಃಖಿತನಾಗುವುದಿಲ್ಲವೋ ಅವನು ಕೂಡಾ ಕಡಿಮೆ ಪಾಪಿಯಲ್ಲ ಮತ್ತು ಶತ್ರುವಿನ ದುಃಖವನ್ನು ನೋಡಿ ಯಾರು ಸುಖೀಯಾಗುತ್ತಾನೋ ಅವನಾದರೋ ತುಂಬಾ ಕೆಳದರ್ಜೆಯ ಅಸಾಧು, ಮಹಾನ್ ಪಾಪಿ ಪುರುಷನಾಗಿದ್ದಾನೆ. ಮಿತ್ರನ ದುಃಖವನ್ನು ನೋಡಿಯಾದರೋ ಎಲ್ಲರೂ ದುಃಖಿಗಳಾಗುತ್ತಾರೆ, ಆದರೆ ಶತ್ರುವಿನ ದುಃಖವನ್ನು ನೋಡಿಯೂ ದುಃಖಿಯಾಗಬೇಕು. ಶತ್ರುವನ್ನು ಸುಖಿಯೆಂದು ನೋಡಿ ಸಂತೋಷಪಡುವವನ ಮೇಲೆ ಭಗವಂತನು ಖುಶಿಪಡುತ್ತಾನೆ.</p>
<p class="Text">ಒಂದು ರಹಸ್ಯವಾದ ಮಾತು ನಿಮಗೆ ತಿಳಿಸಲಾಗುತ್ತದೆ. ಒಂದು ಪಾರ್ಟಿ ನಮ್ಮದಿದೆ, ಇನ್ನೊಂದು ನಿನ್ನದು ಹಾಗೂ ಎರಡೂ ಪಾರ್ಟಿಯಲ್ಲಿ ಮತಭೇದವಿದೆ. ಅದರಲ್ಲಿ ನನ್ನ ಪಾರ್ಟಿಯ ತಪ್ಪು ಇದ್ದರೆ, ಇನ್ನೊಂದು ಪಾರ್ಟಿಯೊಡನೆ ಕ್ಷಮೆ ಕೇಳಬೇಕು. ನಮ್ಮ ಪಾರ್ಟಿಯ ಜನರು ನನ್ನಮೇಲೆ ಬೇಸಗೊಳ್ಳಬಹುದು. ಅಪರಾಧವಾದರೋ ನಮ್ಮ ಪಾರ್ಟಿಯದಿದೆ, ಈ ಮಾತು ನಿಜವಾದ್ದರಿಂದ ದೇವರಲ್ಲಿ ನಮಗೆ ಶಿಕ್ಷೆ ಸಿಗಲಾರದು ಒಂದು ಪ್ರಕಾರದಿಂದ ನಾವು ಎಲ್ಲರಲ್ಲಿ ಕ್ಷಮೆ ಕೇಳಿದರೆ ನಮಗಾಗಿ ಈ ಲೋಕದಲ್ಲಿ ಗೌರವದ ಮಾತಾಗಿದೆ. ಪರಲೋಕದಲ್ಲಿ ನಮಗಾಗಿ ಮಹಾನ್ ಲಾಭವಿದೆ. ಬೇರೆ ಪಾರ್ಟಿಯ ಅಪರಾಧವಿದ್ದರೂ ನಾವು ಅವರಿಗೆ ದಂಡ ಕೊಡದಿದ್ದರೆ ಇದು ನಮಗೆ ಗೌರವದ ಮಾತಾಗಿದೆ. ಅವರ ಅಪಮಾನವಾಗದಿರಲಿ, ಅವರನ್ನು ಕೀಳಾಗಿ ನೋಡಬಾರದು, ಅವರ ಅಪರಾಧವನ್ನು ಅಪರಾಧವೆಂದು ತಿಳಿಯಬಾರದು ಇದು ನಮ್ಮ ಪಾರ್ಟಿಯವರಿಗೆ ತಿಳಿಸಿಕೋಡ ಬೇಕು. ಒಂದು ವೇಳೆ ನಮ್ಮ ಪಾರ್ಟಿಯ ಅಪರಾಧವಿದೆ, ಬೇರೆಯವರು ಸತ್ಯವಾಗಿದ್ದಾರೆ ಆಗ ನಮ್ಮ ಪಾರ್ಟಿಯವರಿಗೆ ನಮ್ಮ ನಮ್ಮಲ್ಲೇ ತಿಳಿಯಬೇಕಾಗಿದೆ, ಅಪರಾಧವಾದರೋ ನಮ್ಮದಿದೆ, ಅವರ ಅಪರಾಧವಿಲ್ಲವೆಂದು ಪ್ರೇಮದಿಂದ ಸಮಜಾಯಿಸಬೇಕು. ಇಂತಹ ಪರಿಸ್ಥಿತಿಯಲ್ಲಿ ವಿಪರೀತವಾಗಿ ನಾವು ಅವರ ತಪ್ಪನ್ನು ತಿಳಿದರೆ ನಮಗೆ ಅಪರಾಧದ ಮಾತಾಗಿದೆ. ಅಂತಹ ಅವಸ್ಥೆಯಲ್ಲಿ ನಮ್ಮ ಪಾರ್ಟಿಯ ಪಕ್ಷವನ್ನು ಖಂಡಿತವಾಗಿ ವಹಿಸಿಕೊಳ್ಳಬಾರದು. ನಾವಾದರೋ ಆಗ ಮೌನವಾಗಿರುವುದೂ ಕೂಡ ಅಪರಾಧವಾಗಿದೆ ಮತ್ತು ಪಕ್ಷವಹಿಸಿಕೊಳ್ಳುವುದು ಪಾಪವಾಗಿದೆ. ಅವರನ್ನು ಎಲ್ಲಾ ಪ್ರಕಾರದಿಂದ ಸಮಜಾಯಿಸಿ ಅಪರಾಧಕ್ಕೆ ಕ್ಷಮೆ ಕೇಳಿಕೊಳ್ಳಬೇಕು. ನಮ್ಮ ಪಾರ್ಟಿಯವರಾದರೋ ನಮ್ಮವರೇ ಆಗಿದ್ದಾರೆ, ಬೇರೆ ಪಾರ್ಟಿಯವರೂ ನಮ್ಮವರಾಗುತ್ತಾರೆ. ಅದರಿಂದ ಒಳ್ಳೆಯ ಪ್ರಭಾವ ಬೀಳುತ್ತದೆ. ಯಾರು ತನ್ನ ಶತ್ರುವಿನಮೇಲೆಯೂ ತನ್ನ ಅಕಾರವನ್ನು ಸ್ಥಾಪಿಸುವನೋ ಅವನು ಒಳ್ಳೆಯ ಮತ್ತು ಶ್ರೇಷ್ಠ ಮನುಷ್ಯನೆಂದು ತಿಳಿಯಲಾಗುತ್ತದೆ. ಅಭಿಮಾನ ಮತ್ತು ಸ್ವಾರ್ಥವನ್ನು ತ್ಯಾಗಮಾಡುವುದರಿಂದ ಮನಸ್ಸಿನಲ್ಲಿ ವಿನಯ ಭಾವ ಇರುವುದರಿಂದ ಹಾಗೂ ಮನಸ್ಸಿನಲ್ಲಿ ನಿರಹಂಕಾರತೆಯ ಕಾರಣ ಈ ಮಾತು ಆಗುತ್ತದೆ. ಈ ಮಾತು ಎಲ್ಲಕ್ಕಿಂತ ಮೇಲ್ಮಟ್ಟದ್ದಾಗಿದೆ. ಮನುಷ್ಯಶರೀರ ಪಡೆದುಕೊಂಡು ಒಂದು ವೇಳೆ ನಾವು ಹೀಗೆ ಮಾಡದಿದ್ದರೆ ಮತ್ತೆ ನಮಗಾಗಿ ತುಂಬಾ ದುಃಖ ಹಾಗೂ ಲಜ್ಜೆಯ ಮಾತಾದೆ. ನಾವು ಮನುಷ್ಯರೆಂದು ಹೇಳಿಸಿಕೊಂಡರೆ ನಮ್ಮ ಕೆಲಸ ಉಚ್ಚಕೋಟಿಯ ಮನುಷ್ಯನಂತೇ ಇರಬೇಕು. ಮನುಷ್ಯರಲ್ಲಿಯೂ ಶ್ರೇಷ್ಠ ಪುರುಷರಂತೆ ನಮ್ಮ ಕೆಲಸವಿರಬೇಕು. ಇದರಲ್ಲೇ ನಮಗೆ ಈ ಲೋಕ ಮತ್ತು ಪರಲೋಕದಲ್ಲಿ ಶ್ರೇಯಸ್ಸು ಇದೆ. ಇದು ನಿಜವಾದ ಸುಧಾರಣೆಯ ಮಾತಾಗಿದೆ. ಅನೇಕ ದಿನಗಳವರೆಗೆ ಭಜನೆ ಮಾಡುವುದರಿಂದ ಯಾವ ಕಾರ್ಯದ ಸಿದ್ಧಿಯಾಗುವುದಿಲ್ಲವೋ ಅದು ಇದಕ್ಕನುಸಾರ ನಡೆಯುವುದರಿಂದ ಆಗಬಲ್ಲದು. ಮಾನ, ದೊಡ್ಡಸ್ತಿಕೆ, ಪ್ರತಿಷ್ಠೆ, ಅಹಂತಾ-ಮಮತಾ, ಆಸಕ್ತಿ ಮತ್ತು ಸ್ವಾರ್ಥಕಾಮನೆಯ ತ್ಯಾಗ, ಜೊತೆಗೆ ವಿನಯದ ಪ್ರೇಮಯುಕ್ತ ವ್ಯವಹಾರವು ಕೇವಲ ನಿಷ್ಕಾಮಭಾವದಿಂದ ಭಗವತ್ ಪ್ರಾಪ್ತಿಯ ಉದ್ದೇಶವಾಗಿ ಮಾಡುವುದರಿಂದ ಭಗವತ್ ಪ್ರಾಪ್ತಿಯು ಬಹುಬೇಗನೇ ಆಗಬಲ್ಲದು. ಭಜನೆ-ಧ್ಯಾನವು ನಿಷ್ಕಾಮಭಾವದಿಂದ ಆದಾಗಲೇ ಭಗವತ್ ಪ್ರಾಪ್ತಿ ಆಗುತ್ತದೆ. ಸಕಾಮ ಭಜನೆಯಿಂದಲೂ ಆತ್ಮನ ಉದ್ಧಾರ ಹಾಗೂ ಸುಧಾರಣೆ ಆಗುತ್ತದೆ, ಆದರೆ ಅದರಲ್ಲಿ ವಿಳಂಬವಾಗುತ್ತದೆ. ಸಕಾಮ ಭಜನೆಯು ಒಂದು ಕಡೆಯಾದರೆ, ನಿಷ್ಕಾಮ ಅರ್ಥಾತ್ ಅಭಿಮಾನರಹಿತ ಎಲ್ಲರ ಉಪಕಾರ, ಉಚ್ಚಕೋಟಿಯ ವ್ಯವಹಾರ ಇನ್ನೊಂದೆಡೆಯಾದರೆ, ಉಚ್ಚಕೋಟಿಯ ತ್ಯಾಗದ ವ್ಯವಹಾರವೇ ಶ್ರೇಷ್ಠವಾದೀತು. ಭಗವಂತನು ಗೀತೆಯಲ್ಲಿ ಹೇಳಿರುವನು —</p>
<p class="Shlok">ಶ್ರೇಯೋ ಹಿ ಜ್ಞಾನಮಭ್ಯಾಸಾ ಜ್ಞ್ಜಾನಾದ್ಧ್ಯಾನಂ ವಿಶಿಷ್ಯತೇ ।</p>
<p class="Shlok">ಧ್ಯಾನಾತ್ಕರ್ಮಫಲತ್ಯಾಗಸ್ತ್ಯಾಗಾಚ್ಛಾಂತಿರನಂತರಮ್ ॥</p>
<p class="TXT-Right">(12/12)</p>
<p class="Text para-style-override-2">ಕರ್ಮಫಲ ತ್ಯಜಿಸಿ ಯಾವ ನಿಷ್ಕಾಮಕರ್ಮವಿದೆಯೋ ಅದು ಶ್ರೇಷ್ಠವಾಗಿದೆ, ಇದರಿಂದ ಪರಮಶಾಂತಿ ತತ್ಕಾಲದಲ್ಲೇ ಸಿಗುತ್ತದೆ.<span></span></p>


<p class="Page-Break"> </p>
<p class="Chapter-Heading" id="toc_marker-8">6. ಬೇಗನೇ ಭಗವತ್ಪ್ರಾಪ್ತಿ ಹೇಗಾಗಬಹುದು?</p>
<p class="Text">ಭಗವಂತನ ಪ್ರಾಪ್ತಿಯು ಒಂದೇ ಕ್ಷಣದಲ್ಲಿ ಹೇಗಾಗಬಹುದು? ಇದರ ಉಪಾಯವೇನಾದರು ಇದ್ದರೆ ತಿಳಿಸಿರಿ ಎಂದು ಓರ್ವ ಸಹೋದರನು ನನ್ನಲ್ಲಿ ಕೇಳಿದನು. ನಾನು ಹೇಳಿದೆ-ನಿಮ್ಮೆಲ್ಲರಿಗೆ ಇಡೀ ಜೀವನದಲ್ಲಿ ಭಗವಂತನ ಪ್ರಾಪ್ತಿಯಾಗಿ ಹೋದರೆ ಅದರಿಂದ ನಾನು ಧನ್ಯನೆಂದು ತಿಳಿಯುತ್ತೇನೆ ಹಾಗೂ ಯಾರಿಗೆ ಭಗವಂತನು ಸಿಕ್ಕಿರುವನೋ ಅವನಾದರೋ ಧನ್ಯನೇ ಆಗಿದ್ದಾನೆ. ಏಕೆಂದರೆ ಯಾರಿಗೆ ಭಗವಂತನ ಪ್ರಾಪ್ತಿಯಾಗಿದೆಯೋ ಅವನಿಗೆ ದೇವರ ಕೃಪೆಯಿಂದ ಎಲ್ಲವೂ ದೊರಕಿದೆ ಎಂದು ತಿಳಿಯಬೇಕು. ಯಾರು ಸತ್ಪಾತ್ರನಾಗಿದ್ದಾನೋ ಅವನಿಗೇ ಭಗವತ್ ಪ್ರಾಪ್ತಿಯಾಗುತ್ತದೆ. ಆದರೆ ನಾವು ಆ ಪ್ರಕಾರದ ಪಾತ್ರರಲ್ಲ. ಭಗವಂತನು ಪ್ರಾಪ್ತಿಮಾಡಿಕೊಳ್ಳುವುದು ಒಳ್ಳೆಯ ವಿಷಯವಾಗಿದೆ, ಒಳ್ಳೆ ವಿಷಯವನ್ನು ತಿಳಿದುಕೊಳ್ಳುವುದರಲ್ಲಿ ತಡಮಾಡಬಾರದು.</p>
<p class="Text">‘ಪರಮಾತ್ಮನು ಇದ್ದಾನೆ’ ಈ ವಿಶ್ವಾಸ ದೃಢವಾದರೆ ಪರಮಾತ್ಮನು ಅವನಿಂದ ಅಡಗಿರುವುದಿಲ್ಲ. ಯಾವುದೇ ವಸ್ತುವಿನ ಜ್ಞಾನವು ಒಂದೇ ಕ್ಷಣದಲ್ಲಿ ಆಗಿಹೋಗುತ್ತದೆ, ಜ್ಞಾನವು ಉಂಟಾಗುತ್ತಲೇ ಅಜ್ಞಾನದ ನಾಶವೂ ಆಗುತ್ತದೆ. ಭಗವಂತನ ಅಪ್ರಾಪ್ತಿಯಲ್ಲಿ ಅಜ್ಞಾನವೇ ಕಾರಣವಾಗಿದೆ, ಅದಕ್ಕಾಗಿ ಇಷ್ಟು ವಿಳಂಬವಾಗುತ್ತಾ ಇದೆ. ಈ ವಿಷಯದಲ್ಲಿ ಒಂದು ಕಥೆ ಇದೆ. ಜನಕರಾಜರು ತುಂಬಾ ಜನರಾಗಿಹೋಗಿದ್ದಾರೆ, ಅವರಲ್ಲಿ ಓರ್ವ ಜನಕನ ಕಥೆ ಈ ಪ್ರಕಾರವಿದೆ ಅವನು ಸಾಧುಗಳನ್ನು, ಬ್ರಾಹ್ಮಣರನ್ನು ಕರೆಸಿ ಅವರ ಸೇವೆ, ಸತ್ಕಾರ ಮಾಡಿ, ಭೋಜನಮಾಡಿಸಿ ಹೇಳುತ್ತಿದ್ದನು-ನೀವು ಜ್ಞಾನೀ ಮಹಾತ್ಮರಾಗಿದ್ದರೆ, ನನಗೆ ಉಪದೇಶ ಮಾಡಿರಿ; ಆದರೆ ಎಷ್ಟು ಸಮಯದಲ್ಲಿ ಕುದುರೆಯ ಒಂದು ಜೀನಿನಲ್ಲಿ ನಾನು ಕಾಲಿಟ್ಟು ಇನ್ನೊಂದರಲ್ಲಿ ಇಡುವುದರೊಳಗೆ ನನಗೆ ಜ್ಞಾನ ಉಂಟಾಗುವಂತಹ ಉಪದೇಶವಾಗಿರಬೇಕು. ಅವರಿಗೆ ಜ್ಞಾನೋಪದೇಶ ಕೊಡಲು ಅನೇಕ ಜ್ಞಾನೀ ಮಹಾತ್ಮರು ಬರುತ್ತಿದ್ದರು, ಆದರೆ ಉಪದೇಶ ಕೊಡಲಾಗುತ್ತಿರಲಿಲ್ಲ. ಅದರಿಂದ ರಾಜನು ಅವರನ್ನು ಬಂಧನದಲ್ಲಿಡುತ್ತಿದ್ದನು. ಹೀಗೆ ನೂರಾರು ಜನರು ಬಂದಿಗಳಾದರು.</p>
<p class="Text">ಓರ್ವ ಕಹೋಡ ಎಂಬ ಮುನಿಗಳಿದ್ದರು. ಅವರೂ ರಾಜನಿಗೆ ಜ್ಞಾನೋಪದೇಶ ಕೊಡಲು ಬಂದರು. ಜ್ಞಾನೋಪದೇಶ ಕೊಡದಾದಾಗ ಅವರು ಬಂದಿಯಾಗ ಬೇಕಾಯಿತು. ಕಹೋಡರಿಗೆ ಅಷ್ಟಾವಕ್ರ ಎಂಬ ಓರ್ವ ಮಗನಿದ್ದನು. ಅವನಿಗೆ ಅಷ್ಟಾವಕ್ರ ಹೆಸರು ಉಂಟಾಲು ಈ ಕಥೆ ಹೇಳುತ್ತಾರೆ-ಅವನು ತಾಯಿಯ ಗರ್ಭದಲ್ಲಿ ಇರುವಾಗ ನಾಲ್ಕೂ ವೇದಗಳ ಶುದ್ಧ ಜ್ಞಾನ ಅವನಿಗಿತ್ತು. ಒಂದುದಿನ ತಂದೆಯು ವೇದ ಪಾರಾಯಣೆ ಮಾಡುತ್ತಿದ್ದಾಗ, ಪಾರಾಯಣೆಯಲ್ಲಿ ಅಶುದ್ಧಿಗಳು ಬರುತ್ತಿದ್ದುವು. ಈ ಗರ್ಭಸ್ಥ ಶಿಶುವು ತಾಯಿಯ ಮುಖದಿಂದ ನಿಮ್ಮ ಪಾಠವು ಅಶುದ್ಧವಾಗಿದೆ ಎಂದು ಬಾರಿ-ಬಾರಿಗೂ ಹೇಳಿತು. ಕಹೋಡರಿಗೆ ಕ್ರೋಧ ಬಂದು ಹೇಳಿದರು-ಎಲಾ! ಗರ್ಭದಲ್ಲಿ ಬಿದ್ದುಕೊಂಡೇ ನನಗೆ ಉಪದೇಶ ಕೊಡುತ್ತಿರುವೆಯಾ! ಇನ್ನು ಹುಟ್ಟಿದಮೇಲೆ ಏನು ಮಾಡಲಿಕ್ಕಿಲ್ಲ? ಎಂದು ಕ್ರೋಧಾವಿಷ್ಟನಾಗಿ ಗರ್ಭವನ್ನು ಒದ್ದುಬಿಟ್ಟನು. ಎಳೆಗರ್ಭವಾದ್ದರಿಂದ ಕೈ-ಕಾಲುಗಳೆಲ್ಲ ಡೊಂಕಾದವು. ಅವರು ಹುಟ್ಟಿದಾಗ ಶರೀರದಲ್ಲಿ ಎಂಟುಕಡೆ ಡೊಂಕಾಗಿತ್ತು. ಅದರಿಂದ ಅವರ ಹೆಸರು ಅಷ್ಟಾವಕ್ರವೆಂದಾಯಿತು.</p>
<p class="Text">ಅಷ್ಟಾವಕ್ರರ ತಂದೆ ಕಹೋಡರು ರಾಜಾ ಜನಕನಿಗೆ ಜ್ಞಾನೋಪದೇಶ ಕೊಡದ ಕಾರಣ ಬಂದಿಯಾಗಿದ್ದರೋ ಆಗ ಅಷ್ಟಾವಕ್ರನ ವಯಸ್ಸಿನಷ್ಟೇ ಅವನ ಸೋದರಮಾವ ಉದ್ದಾಲಕ ಮುನಿಯ ಪುತ್ರ ಶ್ವೇತಕೇತುವಿನ ವಯಸ್ಸಿತ್ತು. ಮಾವ-ಅಳಿಯ ಇಬ್ಬರೂ ಒಟ್ಟಿಗೆ ಆಡುತ್ತಿದ್ದರು. ಶ್ವೇತಕೇತುವು ತನ್ನ ತಾಯಿಯನ್ನು ಅಮ್ಮಾ, ತಂದೆಯನ್ನು ಅಪ್ಪಾ ಎಂದು ಹೇಳುತ್ತಿದ್ದನೋ ಹಾಗೆಯೇ ಅಷ್ಟಾವಕ್ರನೂ ತನ್ನ ಅಜ್ಜ-ಅಜ್ಜಿಯನ್ನು ಅಪ್ಪಾ, ಅಮ್ಮಾ ಎಂದು ಹೇಳುತ್ತಿದ್ದನು. ಕಾರಣ ಮಾವನು ಹೇಳುತ್ತಿರುವಂತೆ ಅವನೂ ಹೇಳುತ್ತಿದ್ದನು. ಮಕ್ಕಳಲ್ಲಿ ಹೀಗೆ ಅನುಕರಣೆಯ ಅಭ್ಯಾಸ ಉಂಟಾಗುತ್ತದೆ. ಅವರು ದಿನನಿತ್ಯ ಆಡುತ್ತಿದ್ದರು. ನಮ್ಮಲ್ಲಿ ಮಕ್ಕಳು ಚೆಂಡು ಎಸೆದು ಲಗೋರಿ ಎಂಬ ಆಟವಾಡುತ್ತಿರುವಂತೆ, ಅಷ್ಟಾವಕ್ರನು ಸರಿಯಾಗಿ ಗುರಿಯಿಟ್ಟು ಹೊಡೆದು ಲಗೋರಿ ಕಟ್ಟಿದನು. ತಾನು ಗೆದ್ದೆ ಎಂದು ಹೇಳುತ್ತಿರುವಾಗ ಮಾವನಿಗೆ ಸಿಟ್ಟು ಬಂದು ಹೇಳಿದ-ನೀನಾದರೋ ಇಲ್ಲಿ ಎದ್ದು ಕುಣಿಯುತ್ತಿರುವೆ, ಆದರೆ ನಿನ್ನ ತಂದೆ ಕಾರಾಗೃಹದಲ್ಲಿ ಬಂದಿಯಾಗಿದ್ದಾನೆ. ಈ ಮಾತು ಅವನಿಗೆ ನಾಟಿತು. ತಾಯಿಯ ಬಳಿ ಬಂದು ಕೇಳಿದ-ಅಮ್ಮಾ! ನನ್ನ ತಂದೆ ಯಾರು? ಅವಳೆಂದಳು-ಇವರಿದ್ದಾರಲ್ಲ! ಅವನೆಂದ-ಇವರು ನನ್ನ ತಂದೆಯಲ್ಲ, ನನ್ನ ತಂದೆಯವರು ಎಲ್ಲಿದ್ದಾರೆ? ತಾಯಿಯು ಅಳುತ್ತಾ ಹೇಳಿದಳು-ಮಗು! ನೀನು ಹುಟ್ಟಿದ ಗಳಿಗೆಯಲ್ಲೇ ನಿನ್ನ ತಂದೆಯವರು ಜನಕರಾಜನ ಸೆರೆಮನೆಗೆ ಹೋದರು. ಇದನ್ನು ಕೇಳಿ ಅವನೆಂದ-ಅಮ್ಮಾ! ನಾನು ಆ ಜನಕನಲ್ಲಿ ಹೋಗಿ ಅವನನ್ನು ಸೋಲಿಸುವೆನು. ತಾಯಿಯು ತುಂಬಾ ತಡೆದಳು. ಆದರೆ ಅವನಿಗೆ ಗುಂಗುಹತ್ತಿತು. ಅದೇ ಆವೇಶದಲ್ಲಿ ಮಾವ ಶ್ವೇತಕೇತುವಿನೊಂದಿಗೆ ರಾಜನಲ್ಲಿಗೆ ಹೋದರು. ಇಬ್ಬರೂ ಜನಕರಾಜನ ಆಸ್ಥಾನವನ್ನು ಪ್ರವೇಶಿಸುತ್ತಿರುವಂತೆ, ದ್ವಾರಪಾಲಕರು ತಡೆದು ಕೇಳಿದರು-ನೀವು ಎಲ್ಲಿಗೆ ಹೋಗುತ್ತಿರುವಿರಿ? ಅವರೆಂದರು-ನಾವು ರಾಜಸಭೆಗೆ  ಹೋಗುತ್ತಿದ್ದೇವೆ. ಆಗ ದ್ವಾರಪಾಲಕರೆಂದರು- ಇಲ್ಲಿ ವಿದ್ವಾಂಸರ, ಪಂಡಿತರ ಸಭೆ ಇದೆ; ಬಾಲಕರದ್ದಲ್ಲ. ಏನು, ವಯಸ್ಸಿನಲ್ಲಿ ಬಾಲಕರಾಗಿರುವವರು ಅಲ್ಲಿಗೆ ಹೋಗಲಾರರೋ, ಅಥವಾ ಜ್ಞಾನ ಮತ್ತು ಬುದ್ಧಿಯಲ್ಲಿ ಬಾಲಕರಿರುವವರೂ ಅಲ್ಲಿಗೆ ಹೋಗಲಾರರೋ? ಒಂದು ವೇಳೆ ವಯಸ್ಸಿನಲ್ಲಿ ಬಾಲಕರು ಅಲ್ಲಿಗೆ ಹೋಗಲಾರರು ಎಂದಾದರೆ ನಾವು ಹೋಗಲಾರೆವು ಮತ್ತು ಮೂರ್ಖಬಾಲಕರು ಹೋಗ ಬಾರದೆಂದಿದ್ದರೆ ನಾವು ಹೋಗಬಲ್ಲೆವು, ನಮಗೆ ಅಧಿಕಾರವಿದೆ. ಬೇಕಾದರೆ ನೀವು ನಮ್ಮಲ್ಲಿ ಶಾಸ್ತ್ರಾರ್ಥಮಾಡಿರಿ, ನಾವು ಶಾಸ್ತ್ರಾರ್ಥದಲ್ಲಿ ನಿಮ್ಮ ಪ್ರಶ್ನೆಗೆ ಉತ್ತರ ಕೊಟ್ಟರೆ ನಮಗೆ ಹೋಗಲುಬಿಡಿರಿ. ಅವರು ನೋಡಿದರು-ಇವರು ವಾಸ್ತವವಾಗಿ ವಯಸ್ಸಿನಲ್ಲಿ ಬಾಲಕರಿದ್ದಾರೆ, ಆದರೆ ಇವರು ಪಂಡಿತರನ್ನು ಸೋಲಿಸುವಂತಹವರಾಗಿದ್ದಾರೆ ಎಂದು ತಿಳಿದು ದ್ವಾರಪಾಲಕರು ಅವರನ್ನು ಒಳಗೆ ಬಿಟ್ಟರು. ಇಬ್ಬರೂ ರಾಜಸಭೆಯಲ್ಲಿ ಹೋಗಿ ನಿಂತರು. ಅಷ್ಟಾವಕ್ರರನ್ನು ನೋಡಿ ಅಲ್ಲಿಯ ಜನರು ನಗತೊಡಗಿದರು. ಜನರು ನಗುತ್ತಿರುವುದನ್ನು ಕಂಡು ಅಷ್ಟಾವಕ್ರರು ನಗತೊಡಗಿದರು. ರಾಜನು ಕೇಳಿದನು-ನೀನೇಕೆ ನಗುತ್ತಿರುವೇ? ಅಷ್ಟಾವಕ್ರರು ಕೇಳಿದರು-ನೀವೆಲ್ಲ ಏಕೆ ನಗುತ್ತೀರಿ? ಸಭಾಸರೆಂದರು-ನಾವು ನಿನ್ನ ಶರೀರವನ್ನು ನೋಡಿ ನಗುತ್ತಿದ್ದೇವೆ. ಅವನೆಂದ-ಇಲ್ಲಿ ಪಂಡಿತರ ಸಭೆ ಎಂದು ನಾನು ತಿಳಿದಿದ್ದೆ, ಆದರೆ ಇಲ್ಲಿಯಾದರೋ ಎಲ್ಲರೂ ಚಮಗಾರರೇ ಕುಳಿತಿದ್ದಾರೆಂದು ನೋಡಿ ನಾನು ನಗುತ್ತಿದ್ದೇನೆ. ಇಲ್ಲಿ ಚಮಗಾರರ ಸಭೆಯೇ ಇದೆ ಎಂಬ ಈ ಮಾತು ನನಗೆ ಮೊದಲೇ ತಿಳಿದಿದ್ದರೆ ನಾನು ಬರುತ್ತಿರಲಿಲ್ಲ. ನಾನಾದರೋ ಪಂಡಿತರ ಸಭೆ ಇದೆ ಎಂದು ತಿಳಿದು ಇಲ್ಲಿಗೆ ಬಂದೆ. ಪಂಡಿತರಾದವರು ಗುಣ ಮತ್ತು ವಿದ್ಯೆಯನ್ನು ನೋಡುತ್ತಾರೆ ಹಾಗೂ ಚಮಗಾರರು ಎಲುಬು ಅಥವಾ ಚರ್ಮದ ಪರೀಕ್ಷೆ ಮಾಡುತ್ತಾರೆ. ಇಲ್ಲಿಯ ಪಂಡಿತರು ಎಲುಬು-ಚರ್ಮದಿಂದ ಉಂಟಾದ ನನ್ನ ಶರೀರವನ್ನು ನೋಡಿ ನಗುತ್ತಿದ್ದಾರೆ, ಇದನ್ನು ನೋಡಿ ನನಗೆ ಆಶ್ಚರ್ಯವಾಗುತ್ತಿದೆ. ಇದನ್ನು ಕೇಳಿ ಎಲ್ಲರು ಸುಮ್ಮನಾದರು. ಅಷ್ಟಾವಕ್ರನು ಪುನಃ ಹೇಳಿದನು- ಯಾರಾದರು ಪಂಡಿತನು ಇಲ್ಲಿಗೆ ಬಂದು ಜ್ಞಾನದ ಉಪದೇಶ ಮಾಡಿ ತನ್ನ ಜ್ಞಾನದಿಂದ ನಿಮ್ಮನ್ನು ಸಂತೋಷಪಡಿಸಿದರೆ ಅವರನ್ನು ಸಂತೋಷಗೊಳಿಸುತ್ತಿರಿ ಮತ್ತು ಸಂತೋಷಪಡಿಸದವರನ್ನು ನೀವು ಬಂಧನದಲ್ಲಿ ಇರಿಸುತ್ತೀರಿ ಎಂಬ ಇಲ್ಲಿನ ಪದ್ಧತಿಯನ್ನು ನಾನು ಕೇಳಿದ್ದೆ. ಕುದುರೆಯ ಒಂದು ಜೀನಿನಲ್ಲಿ ಒಂದು ಕಾಲಿಟ್ಟು ಇನ್ನೊಂದು ಕಾಲು ಇರಿಸುವಷ್ಟು ಬೇಗ ಜ್ಞಾನೋಪದೇಶ ಮಾಡಿ ತನ್ನ ಜ್ಞಾನದಿಂದ ಸಂತುಷ್ಟಗೊಳಿಸಿದರೆ ಅವನೇ ಜ್ಞಾನೀ ಎಂದು ತಿಳಿಯಲಾಗುತ್ತದೆ. ಜನಕರಾಜನು ಹೇಳಿದನು-ಹೌದು, ಇದು ಸರಿಯಾಗಿದೆ, ಇದೇ ನಿಯಮವಾಗಿದೆ. ಅವನೆಂದ-ನಾನು ನಿನಗೆ ಜ್ಞಾನಕೊಡಲು ಬಂದಿರುವೆನು. ರಾಜನೆಂದ-ತುಂಬಾ ಸಂತೋಷ. ಆದರೆ ಕುದುರೆಯ ಜೀನಿನಲ್ಲಿ ಒಂದು ಕಾಲನ್ನಿಟ್ಟು ಇನ್ನೊಂದು ಇಡುವುದರೊಳಗೆ ಜ್ಞಾನ ಕೊಡಬೇಕಾಗುತ್ತದೆ ಎಂದು ನೀವು ತಳಿದುಕೊಳ್ಳಿ. ಅಷ್ಟಾವಕ್ರನೆಂದ- ಇಷ್ಟರೊಳಗೆ ನಾನು ಮೂರುಸಲ ಜ್ಞಾನ ಕೊಡಬಲ್ಲೆ. ರಾಜನೆಂದ-ತುಂಬಾ ಚೆನ್ನಾಗಿದೆ. ಕುದುರೆ ತರಿಸಲಾಯಿತು. ಅಷ್ಟಾವಕ್ರ ಮುಂದೆ ನಿಂತುಕೊಂಡರು. ರಾಜನು ಕುದುರೆಯ ಒಂದು ಕಾಲು ಜೀನಿನಲ್ಲಿ ಇಟ್ಟು ಇನ್ನೊಂದು ಇಡುವಷ್ಟರಲ್ಲಿ ಅಷ್ಟಾವಕ್ರರು ಹೇಳಿದರು-‘ಮನಸ್ಸನ್ನು ಮುಷ್ಟಿಯಲ್ಲಿ ಹಿಡಿದುಕೋ’ ರಾಜನೆಂದ-ಅಯ್ಯಾ! ಮನಸ್ಸು ಮುಷ್ಟಿಯೊಳಗೆ ಹೇಗೆ ಹಿಡಿದುಕೊಳ್ಳಲಾಗುತ್ತದೆ. ಮನಸ್ಸು ಮುಷ್ಟಿಯಲ್ಲಿ ಹಿಡಿಯುವಂತಹ ವಸ್ತು ಅಲ್ಲ. ಮನಸ್ಸನ್ನು ಮುಷ್ಟಿಯಲ್ಲಿ ಹಿಡಿಯುವ ತಾತ್ಪರ್ಯವನ್ನು ತಿಳಿಸಿರಿ. ಅಷ್ಟಾವಕ್ರರೆಂದರು-ನಾನು ಇನ್ನೊಂದು ಆಜ್ಞೆ ಕೊಡುವವರೆಗೆ ನಿಮ್ಮ ಮನಸ್ಸು ಮುಷ್ಟಿಯಲ್ಲೇ ಇರಲಿ. ತನ್ನ ಮುಷ್ಟಿಯಲ್ಲಿ ಮನಸ್ಸು ಅಲ್ಲೇ ಇದ್ದು ಅತ್ತ-ಇತ್ತ ಹೋಗದಂತೆ ಲಕ್ಷ್ಯಕೊಡು, ಇಷ್ಟೇ ತಾತ್ಪರ್ಯವಾಗಿದೆ. ರಾಜನೆಂದ-ಇದು ಆಗುವುದು ತಂಬಾ ಕಷ್ಟವಾಗಿದೆ. ಅಷ್ಟಾವಕ್ರರು ಹೇಳಿದರು-ಇಷ್ಟು ಸಮಯದಲ್ಲಿ ಜ್ಞಾನ ಉಂಟಾಗುವುದು ಕಷ್ಟವಾಗಿದೆ. ಪುನಃ ಹೇಳಿದರು-ಉಪದೇಶವನ್ನು ಸತ್ಪಾತ್ರರಿಗೆ ಕೊಡಲಾಗುತ್ತದೆ. ನೀನು ಉಪದೇಶ ಪಡೆಯುವ ಪಾತ್ರನಾಗಿದ್ದರೆ ಇಷ್ಟು ದೀರ್ಘಸಮಯದ ಆವಶ್ಯಕತೆ ಏನಿದೆ? ಆದ್ದರಿಂದ ನೀನಾದರೋ ಪಾತ್ರನಲ್ಲ ಹಾಗೂ ಬ್ರಾಹ್ಮಣರನ್ನು, ಋಷಿಗಳನ್ನು ಬಂದಿಯಾಗಿಸುತ್ತಿರುವೆ. ನಿನ್ನಲ್ಲಾದರೋ ಇನ್ನೂ ಸಿದ್ಧತೆಯೇ ಇಲ್ಲ, ಹೇಳುತ್ತಿರುವೆ ಜ್ಞಾನಕೊಡಿ ಎಂದು. ಯಾರಾದರು ಕೈಯಲ್ಲಿ ಜರಡಿ ಹಿಡಿದುಕೊಂಡು ಬಂದು ಇದರಲ್ಲಿ ಹಾಲು ಹಾಕಿ ಎಂದು ಹೇಳಿದರೆ ಜರಡಿಯಲ್ಲಿ ಹಾಲು ನಿಲ್ಲಲಾರದು, ಕೆಳಗೆ ಚೆಲ್ಲಿಹೋದೀತು. ಹಾಲು ತರಲು ಪಾತ್ರವಿರಬೇಕು, ಪಾತ್ರೆಯಲ್ಲಿ ಹಾಲು ಇರಬಲ್ಲದು. ನೀನೇ ಪಾತ್ರನಲ್ಲ, ಬದಲಿಗೆ ದೋಷ ಬ್ರಾಹ್ಮಣರಿಗೆ ಕೊಡುತ್ತಿರುವೆ. ಇದು ನಿನ್ನ ಅನ್ಯಾಯವಾಗಿದೆ.</p>
<p class="Text">ರಾಜನೆಂದ-ಹಾಗಾದರೆ ಏನು ಮಾಡಬೇಕು? ಅಷ್ಟಾವಕ್ರರೆಂದರು-ಮೊದಲು ಪಾತ್ರನಾಗು, ಪಾತ್ರನಾದಮೇಲೆ ಪ್ರಶ್ನೆಮಾಡು. ಆಗ ಒಂದು ವೇಳೆ ನಾನು ನಿನಗೆ ಅಷ್ಟರೊಳಗೆ ಜ್ಞಾನಕೊಡದಿದ್ದರೆ ನೀನು ನನ್ನನ್ನು ಬಂದಿಯಾಗಿಸು. ರಾಜನು ಯೋಚಿಸಿದ-ಮಾತು ಸರಿಯಾಗಿದೆ. ರಾಜ ಹೇಳಿದನು-ಸ್ವಾಮಿ! ನೀವೇ ನನ್ನನ್ನು ಪಾತ್ರನನ್ನಾಗಿರಿಸಿರಿ. ಅಷ್ಟಾವಕ್ರ ಹೇಳಿದರು-ಪಾತ್ರನಾಗುವುದಕ್ಕೆ ಸಮಯ ತಗಲಬಹುದು, ಪಾತ್ರನಾದಮೇಲೆ ಹೊತ್ತಿಲ್ಲ. ರಾಜನೆಂದ-ಸ್ವಾಮಿ! ನಿಮ್ಮ ಆಜ್ಞೆ ಏನು? ಅವರೆಂದರು-ಮೊದಲಿಗೆ ನೀನು ಬಂಧಿಸಿಟ್ಟ ನಿರಪರಾಧಿ ಬ್ರಾಹ್ಮಣರನ್ನು ಬಿಟ್ಟುಬಿಡು. ಮತ್ತೆ ಪಾತ್ರನಾಗಲು ಪ್ರಯತ್ನಿಸು. ಆಗ ನಿಮಗೆ ಆಜ್ಞೆ ತಿಳಿಸುವೆನು, ಒಂದೇ ಗಳಿಗೆಯ ಕೆಲಸವಾಗಿದೆ. ಅಷ್ಟಾವಕ್ರರು ಹೇಳಿದಂತೆ ರಾಜನು ಮಾಡಿದನು. ಅಷ್ಟಾವಕ್ರರು ರಾಜನಿಗೆ ಯಾವ ಉಪದೇಶ ಮಾಡಿದರೋ ಅದರ ಹೆಸರೇ ‘ಅಷ್ಟಾವಕ್ರಗೀತಾ’ ಎಂದಾಗಿದೆ. ನಾವು ಭಗವತ್ ಪ್ರಾಪ್ತಿಯ ಪಾತ್ರರಾದರೆ ಪರಮಾತ್ಮನ ಪ್ರಾಪ್ತಿಯಲ್ಲಿ ವಿಳಂಬವಾಗುವುದಿಲ್ಲ ಎಂದು ಅದರಲ್ಲಿ ಹೇಳಿದೆ. ಕರೆಂಟಿನ ಫಿಟ್ಟಿಂಗ್ ಇದ್ದು ಸ್ವಿಚ್ ಒತ್ತಿದರೆ ಲೈಟ್ ಉರಿಯಬಹುದು, ಒಂದು ನಿಮಿಷದ ತಡವೂ ಆಗುವುದಿಲ್ಲ. ವಿಳಂಬವಾದರೋ ರಿಪೇರಿ ಮಾಡುವುದರಲ್ಲಿ ಇದೆ, ತನ್ನ ಸಿದ್ಧತೆಯನ್ನು ಮಾಡಿಕೋ. ಸಿದ್ಧತೆಯಾದಾಗ ಜ್ಞಾನವು ಕ್ಷಣಮಾತ್ರದಲ್ಲಿ ಉಂಟಾಗಬಲ್ಲದು. ಅದರಲ್ಲಿ ವಿಳಂಬವಾಗುವುದಿಲ್ಲ. ಈ ಮಾತಾದರೋ ನಾನು ನಿಮಗೆಲ್ಲ ಸಮಜಾಯಿಸಲು ಒಂದು ಕಥೆಯ ರೂಪದಲ್ಲಿ ಹೇಳಿದೆ.</p>
<p class="Text">ಒಂದೇ ಕ್ಷಣದಲ್ಲಿ ಭಗವಂತನು ಹೇಗೆ ಸಿಗುವನು ಎಂಬ ಮಾತು ಇತ್ತು. ನಾನು ಹೇಳುತ್ತೇನೆ ಒಂದು ವೇಳೆ ನಾವೆಲ್ಲ ಪಾತ್ರರಾಗಿಬಿಟ್ಟರೆ ಭಗವಂತನು ಸಿಕ್ಕಿಬಿಡುವನು. ಪಾತ್ರನಾಗಲು ಪ್ರಯತ್ನಮಾಡಬೇಕು. ಪರಮಾತ್ಮನನ್ನು ಎಲ್ಲ ಕಡೆಗಳಲ್ಲಿ ನೋಡುವುದೇ ಭಗವತ್ ಪ್ರಾಪ್ತಿಯ ಪಾತ್ರನಾಗುವ ಉಪಾಯವಾಗಿದೆ. ಒಂದೊಮ್ಮೆ ಎಲ್ಲ ಕಡೆಗಳಲ್ಲಿ ನಮಗೆ ಭಗವದ್ಬುದ್ಧಿಯುಂಟಾದರೆ ಪರಮಾತ್ಮನ ಪ್ರಾಪ್ತಿಯು ಆಗಲೇ ಆಗಬಲ್ಲುದು. ಭಗವಂತನು ಹೇಳುತ್ತಾನೆ-</p>
<p class="Shlok">ಬಹೂನಾಂ ಜನ್ಮನಾಮಂತೇ ಜ್ಞಾನವಾನ್ಮಾಂ ಪ್ರಪದ್ಯತೇ ।</p>
<p class="Shlok">ವಾಸುದೇವಃ ಸರ್ವಮಿತಿ ಸ ಮಹಾತ್ಮಾ ಸುದುರ್ಲಭಃ ॥ </p>
<p class="TXT-Right">(ಗೀತಾ 7/19)</p>
<p class="Text">ಅನೇಕ ಜನ್ಮಗಳ ಕೊನೆಯಲ್ಲಿ ಎಲ್ಲವೂ ವಾಸುದೇವ ಅಥವಾ ಪರಮಾತ್ಮನ ಸ್ವರೂಪವೇ ಆಗಿದೆ. ಈ ಪ್ರಕಾರದಿಂದ ಅನುಭವಿಸುವವನು ಮಹಾತ್ಮನಾಗಿದ್ದಾನೆ ಮತ್ತು ಅವನು ದುರ್ಲಭನಾಗಿದ್ದಾನೆ.</p>
<p class="Text"> ಮೊಟ್ಟ ಮೊದಲು ಜಗತ್ತಿನಲ್ಲಿ ಇರುವುದೆಲ್ಲ ಭಗವಂತನೇ ಆಗಿದ್ದಾನೆ ಎಂದು ತಿಳಿದುಕೊಂಡಾಗ ಭಗವತ್ ಪ್ರಾಪ್ತಿಯಾದೀತು. ಈ ಸಿದ್ಧಾಂತಕ್ಕನುಸಾರ ಸರ್ವತ್ರ ಭಗವದ್ ಬುದ್ಧಿ ಇರಿಸುವವನಿಗೆ ನಾಯಿಯಲ್ಲಿಯೂ ಭಗವದ್ಬುದ್ಧಿ ಉಂಟಾಗುತ್ತದೆ. ಆದರೆ ನಾಯಿಯಲ್ಲಿ ಭಗವದ್ಬುದ್ಧಿ ಉಂಟಾಗುವುದು ಕಷ್ಟವಾಗಿದೆ; ಏಕೆಂದರೆ ಅದು ಸ್ವತಃ ಅಪವಿತ್ರವಾಗಿದೆ ಮತ್ತು ಅಪವಿತ್ರ ವಸ್ತುವನ್ನು ತಿನ್ನುತ್ತದೆ, ಅದರಿಂದ ಅದರಲ್ಲಿ ಅಪವಿತ್ರತೆಯೇ ತುಂಬಿರುತ್ತದೆ; ಹೀಗಿದ್ದರೂ ಅದರಲ್ಲಿ ಪರಮಾತ್ಮನಿದ್ದಾನೆ, ಅದಕ್ಕಾಗಿಯೇ ನಮಗೆ ಭಗವದ್ಬುದ್ಧಿ ಇರಬೇಕು. ಆದರೆ ಯಾರು ಸಾಕ್ಷಾತ್ ಪರಮಾತ್ಮನಾಗಿದ್ದಾನೋ ಮತ್ತು ಯಾರು ಭಗವತ್ ಪ್ರಾಪ್ತ ಪುರುಷರಿದ್ದಾರೋ ಹಾಗೂ ಯಾರು ಜಿಜ್ಞಾಸುಗಳಾಗಿದ್ದಾರೋ, ಪರಮಾತ್ಮನ ಪ್ರಾಪ್ತಿಗಾಗಿ ಸಾಧನೆಯಲ್ಲಿ ತತ್ಪರರಾಗಿದ್ದಾರೋ, ಅವರಲ್ಲಿಯೂ ನೀವು ಅವರ ಛಿದ್ರವನ್ನು ನೋಡುತ್ತಿರಿ, ಅವರಲ್ಲಿಯೂ ದೋಷಬುದ್ಧಿ ಇರಿಸುತ್ತೀರಿ, ಹಾಗಾದರೆ ಇಷ್ಟು ಬೇಗ ನಿಮ್ಮ ಶ್ರೆಯಸ್ಸು ಹೇಗಾದೀತು? ಭಗವಂತನಾದರೋ ಹೇಳುತ್ತಾನೆ-ಎಲ್ಲರಲ್ಲಿ ಭಗವದ್ಬುದ್ಧಿ ಇಡಿರಿ, ಆದರೆ ನೀವು ಭಗವಂತನಲ್ಲಿ, ಮಹಾತ್ಮರಲ್ಲಿ ಹಾಗೂ ಜಿಜ್ಞಾಸುಗಳಲ್ಲಿ ಹೀಗೆ ಮಾಡುವುದಿಲ್ಲ. ಭಗವದ್ಬುದ್ಧಿಯಾದರೋ ಎಲ್ಲರಲ್ಲಿ ಇಡಬೇಕು. ಒಂದು ವೇಳೆ ಹೀಗಾಗದಿದ್ದರೆ-ಯಾರು ಸಾಕ್ಷಾತ್ ಭಗವಂತನಿದ್ದಾನೋ ಅವನಲ್ಲಿ, ಮಹಾತ್ಮಾಪುರುಷರಲ್ಲಿ, ಉಚ್ಚಕೋಟಿಯ ಸಾ‘ಕರಲ್ಲಾದರೂ ಇಡಬೇಕು. ಆ ಜನರಲ್ಲಿಯೂ ನಿಮಗೆ ಇರುವ ಬುದ್ಧಿಯು ಉಚ್ಚಕೋಟಿಯದಲ್ಲ, ಭಗವದ್ಬುದ್ಧಿಯಲ್ಲ. ಅವರ ಗುಣಗಳತ್ತ ಕೂಡ ನೀವು ಗಮನಕೊಡುವುದಿಲ್ಲ. ದಿನವಿಡೀ ಅವರ ಅವಗುಣಗಳ ಚರ್ಚೆ ಮಾಡುತ್ತಾ ಇರುತ್ತೀರಿ. ಹಾಗಾದರೆ ಹೇಳಿರಿ, ಭಗವಂತನ ಪ್ರಾಪ್ತಿ ಹೇಗಾದೀತು? ಇದು ತುಂಬಾ ಕಷ್ಟವಾದ ಮಾತಾಗಿದೆ.</p>
<p class="Text">ನಾನು ಸಾಧಕನಲ್ಲಿ ಈ ಮಾತು ಹೇಳುತ್ತೇವೆ-ನನಗೆ ಭಗವತ್ ಪ್ರಾಪ್ತಿಯಾಗಲಿಲ್ಲವೆಂದು ಹೇಳುತ್ತಾನೋ ಮತ್ತು ನಾವೂ ಕೂಡ ಆಗಲಿಲ್ಲವೆಂದು ಒಪ್ಪಿರುತ್ತೇವೆ. ಇವರಲ್ಲಿ ಸ್ವಲ್ಪ ಅವಗುಣವಿದೆ. ಇವರಿಗೆ ಆಗಾಗ ಸಿಟ್ಟು ಬರುತ್ತದೆ, ಅದರಿಂದ ಇವರಲ್ಲಿ ಕ್ರೋಧದ, ಲೋಭದ ಏನೋ ದೋಷ ಹೊಂದಿಕೊಂಡರೆ ನಾವು ಟೀಕೆ-ಟಿಪ್ಪಣಿ ಮಾಡುತ್ತೇವೆ. ಬಂದಿರುವ ಮನುಷ್ಯನ ಬಗ್ಗೆ ವ್ಯವಸ್ಥೆ ಮಾಡುವ ಈ ಯಾವ ಸಜ್ಜನರಿದ್ದಾರೋ ಅವರಲ್ಲಿ ನಾವು ದ್ವೇಷಬುದ್ಧಿ ಮಾಡುತ್ತೇವೆ ಎಂದು ನಾನು ಹೇಳಿದೆನೆಂದು ಇಟ್ಟುಕೊಳ್ಳಿ. ಇಂತಹ ಸ್ಥಿತಿಯಲ್ಲಿ ಒಂದು ವೇಳೆ ಯಾರೇ ಸಹೋದರನಲ್ಲಿ ಅವಗುಣಗಳಿದ್ದರೆ, ನಾವು ಅವನ ಅವಗುಣಗಳ ಕಡೆಗೆ ನೋಡಬಾರದು, ಅವನ ಗುಣಗಳ ಕಡೆಗೆ ನೋಡಬೇಕು. ಹೀಗಾದಾಗಲೇ ನಾವು ಲಾಭ ಪಡೆಯಬಲ್ಲೆವು. ನಾವು ಅವಗುಣಗಳನ್ನೇ ನೋಡುತ್ತಾ ಹೋದರೆ ನಮ್ಮ ಹೃದಯದಲ್ಲಿ ಅವಗುಣಗಳೇ ಸೇರಿಬಿಟ್ಟಾವು. ನಮ್ಮ ಮನೆಯಲ್ಲಿ ಕೊಳೆ ತುಂಬಿಹೋದೀತು. ನಮ್ಮ ಮನೆಯಲ್ಲಿ ಮೊದಲಿನಿಂದಲೇ ತುಂಬಾ ಕೊಳೆ ಒಟ್ಟಾಗಿದೆ, ಇನ್ನು ಊರಿನ ಕೊಳೆಯನ್ನು ಒಟ್ಟುಗೂಡಿಸಿದರೆ ಉದ್ಧಾರವಾಗುವುದು ದೂರ ಉಳಿಯಿತು, ಪತನದ ಕಡೆಗೆ ಹೋಗುವೆವು.</p>
<p class="Text">ಈ ಕೊಠಡಿ ಕೊಡುವವನಿಂದ ಇಂತಹ ಮನುಷ್ಯನಿಗೆ ತೊಂದರೆ ಇದೆ ಎಂದು ಓರ್ವ ವ್ಯಕ್ತಿಯು ನನ್ನಲ್ಲಿ ಹೇಳಿದ. ಅವನ ಮಾತು ಖಂಡಿತವಾಗಿ ಸರಿಯಾಗಿತ್ತು, ಯಾವುದೇ ವ್ಯತ್ಯಾಸವಿರಲಿಲ್ಲ. ಆಗ ನಾನು ಹೇಳಿದೆ-ಮಾತು ಹೀಗೆಯೇ ಇದೆ. ಒಂದು ವೇಳೆ ಈ ಕೆಲಸ ನಿನಗೆ ಒಪ್ಪಿಸಿದರೆ ಅವರಿಂದ ಹೆಚ್ಚು ದೋಷಗಳು ನಿನ್ನಲ್ಲಿ ಬರುವವು ಎಂದು ನನಗೆ ವಿಶ್ವಾಸವಿದೆ ಮತ್ತು ಒಂದು ವೇಳೆ ವಿಶ್ವಾಸ ಇಲ್ಲದಿದ್ದರೆ ಇಂದಿನಿಂದ ಈ ಕೆಲಸ ನಿನ್ನ ವಶಕ್ಕೆ ತೆಗೆದುಕೋ. ಅವರಿಂದ ಚೆನ್ನಾಗಿ ಮಾಡಿ ತೋರಿಸು. ದೋಷಗಳನ್ನು ಹುಡುಕುವುದು ಸುಲಭದ ಮಾತಾಗಿದೆ, ಏಕೆಂದರೆ ಕ್ರಿಯೆಯಲ್ಲಿ ದೋಷವಾದರೋ ನಾವು ಶ್ರೀರಾಮ ಮತ್ತು ಶ್ರೀಕೃಷ್ಣನಲ್ಲಿಯೂ ತೆಗೆಯಬಲ್ಲೆವು. ವಾಸ್ತವವಾಗಿ ಆ ಜನರು ನನ್ನ ಸಮ್ಮತಿಗೆ ಅನುಕೂಲವಾಗಿ ಜನರಿಗೆ ಜಾಗ ಕೊಡುತ್ತಾರೆ, ವ್ಯವಹಾರವು ಎಲ್ಲಿಯೂ ಕೆಟ್ಟುಹೋಗುವುದು ಅವರೂ ಬಯಸುವುದಿಲ್ಲ, ನಾನೂ ಬಯಸುವುದಿಲ್ಲ ಮತ್ತು ಭಗವಂತನಾದರೋ ಏಕೆ ಬಯಸುವನು? ಆದರೆ ಎಲ್ಲಾದರು ಇಂತಹ ಮಾತು ನಡೆದುಹೋಗುತ್ತದೆ. ಬರುವವರು ಯೋಚಿಸುತ್ತಾರೆ, ಸೇಠಜೀಯವರು ಒಳ್ಳೆ ಮನುಷ್ಯರಿದ್ದಾರೆ, ಆದರೆ ಇವರೂ ಕಳ್ಳರಿದ್ದಾರೆ. ಇಂತಹ ಸ್ಥಿತಿಯಲ್ಲಿ ಕಠಿಣತೆ ಬರುತ್ತದೆ ಮತ್ತು ಬೇರೆ ಯಾರಾದರು ಆ ಸ್ಥಾನದಲ್ಲಿದ್ದರೆ ಅವನಿಗಾಗಿಯೂ ಕಠಿಣತೆ ಆದೀತು. ನನ್ನ ಮನಸ್ಸಿನಲ್ಲಿ ಭಗವಂತನು ಹೇಗೆ ಮೆಚ್ಚುತ್ತಾನೋ, ಹಾಗೆಯೇ ಎಲ್ಲರನ್ನು ಮೆಚ್ಚಿಸಬೇಕೆಂಬ ಭಾವ ನನ್ನಲ್ಲಿರುತ್ತದೆ ಮತ್ತು ಅವರಲ್ಲಿ ನಾನು ಮೆಚ್ಚಿಕೊಂಡಂತೆ ಮಾಡುವೆನು ಎಂಬ ಭಾವವಿರುತ್ತದೆ. ಹಾಗಿರುವಾಗ ಅವರಲ್ಲಿ ಯಾವ ದೋಷ ಹಚ್ಚಲಾಗಿದೆಯೋ, ಅದು ನನ್ನ ಮೇಲೆ ಹಚ್ಚಲಾಗಿದೆ ಎಂದು ನಾನು ತಿಳಿಯುತ್ತೇನೆ. ಅವರು ಬೇಕಾದರೆ ನನಗೆ ದೋಷ ಹಚ್ಚಲಿ ಮತ್ತು ಬೇಕಾದರೆ ಭಗವಂತನ ಮೇಲೆ ದೋಷ ಹಚ್ಚಲೀ ದೋಷ ಬುದ್ಧಿ ಯಾರಲ್ಲಿಯೂ ಮಾಡಬಾರದು ಮತ್ತು ಗುಣ-ಬುದ್ಧಿ ಇರಬೇಕೆಂದು ನಾನು ಹೇಳುವುದು. ಒಂದು ವೇಳೆ ಯಾರನ್ನಾದರು ಸಮಜಾಯಿಸಬೇಕಿದ್ದರೆ, ಅವರ ಗುಣದ ಪ್ರಶಂಸೆ ಹೆಚ್ಚು ಮಾಡಬೇಕು ಮತ್ತು ಅವಗುಣಗಳನ್ನು ಕಡಿಮೆ ತೋರಿಸಬೇಕು. ಮೊದಲಿಗೆ ಅವರ ಗುಣಗಳನ್ನು ಹೇಳಬೇಕು, ಎಂತಹ ಸೇವೆ ಮಾಡುತ್ತಿದ್ದೀರಿ, ಸತ್ಸಂಗವನ್ನು ಬಿಟ್ಟು ನೀವು ಕೆಲಸಮಾಡುತ್ತಿರಿ, ನೀವು ದಿನವಿಡೀ ತೊಡಗಿಕೊಂಡೇ ಇರುತ್ತೀರಿ. ಎಷ್ಟು ಗುಣಗಳು ನಿಮಗೆ ಕಂಡುಬರುತ್ತವೋ ಅಷ್ಟನ್ನು ಹೇಳಿಬಿಡಿ. ಮತ್ತೆ ಅವನೇ ಸ್ವತಃ ಕೇಳುವನು-ಅಯ್ಯಾ! ಏನು ಹೇಳುತ್ತಿರುವಿರಿ, ನಮ್ಮಲ್ಲಿ ಏನಾದರು ಕೊರತೆ ಇದ್ದರೆ ಅದನ್ನು ಹೇಳಿ. ಆಗ ಹೇಳಬೇಕು-ಕೊರತೆ ನಾನು ಏನು ತಿಳಿಯಬಲ್ಲೆ, ಆದರೆ ನೀವು ಕೇಳುತ್ತಿದ್ದೀರಿ ಎಂದು ಹೇಳುತ್ತೇನೆ. ನೀವು ಅಂತಹ ಕೆಲಸ ಮಾಡಿದಿರಲ್ಲ, ಅದರಲ್ಲಿ ನನಗೆ ಈ ತಪ್ಪು ಕಂಡುಬಂತು. ಒಂದು ವೇಳೆ ಹೀಗೆ ಮಾಡದೆ ಇದನ್ನು ಈ ಪ್ರಕಾರ ಮಾಡಿದರೆ ಇನ್ನೂ ಸುಗಮವಾಗುತ್ತಿತ್ತು. ಹಾಗಿರುವಾಗ ಅವರೂ ಈ ಮಾತನ್ನು ಸ್ವೀಕರಿಸುತ್ತಾರೆ, ಸರಿಯಾಗಿದೆ, ಈ ಮಾತು. ಆಗ ನನ್ನ ಮನಸ್ಸಿಗೆ ಬರಲಿಲ್ಲ, ಮುಂದೆ ಹೀಗೆಯೇ ಮಾಡುವೆನು ಮತ್ತು ಈ ಪಾಠ ಅವನು ಕಲಿತು, ಇವರೂ ನನ್ನವರಾಗಿದ್ದಾರೆ ಎಂದು ಯೋಚಿಸುವನು. ಒಂದು ವೇಳೆ ಯಾರಿಗಾದರು ಶಿಕ್ಷಣ ಕೊಡಬೇಕಿದ್ದರೆ ಮೊದಲು ಅವನ ಗುಣಗಳನ್ನು ಹೇಳಬೇಕು; ಮತ್ತೆ ಅವನು ಕೇಳಿದರೆ ಅವನ ಕೊರತೆಗಳನ್ನು ಕಂಡದ್ದನ್ನು ನಮ್ರವಾಗಿ ಪ್ರೇಮದಿಂದ ಹೇಳಬೇಕು. ಹೀಗೆ ಮಾಡುವುದರಿಂದ ಅವನ ಮೇಲೆ ಪ್ರಭಾವ ಬೀಳುತ್ತದೆ ಮತ್ತು ಅವನ ಸುಧಾರಣೆಯೂ ಆದೀತು.</p>
<p class="Text">ಭಗವಂತನ ಪ್ರಾಪ್ತಿಗಾಗಿ ಭಗವಂತನ ಸ್ವರೂಪ ಮೊದಲಾದವುಗಳ ಶ್ರವಣ-ಮನನದಲ್ಲಿ ತಮ್ಮ ಚಿತ್ತ, ಬುದ್ಧಿ ಮತ್ತು ಇಂದ್ರಿಯಗಳನ್ನು ತೊಡಗಿಸಬೇಕು; ಜೊತೆಗೆ ಒಳ್ಳೆಯ ಕೆಲಸವನ್ನೂ ಮಾಡುತ್ತಿರಬೇಕು. ತೀರ್ಥಗಳಲ್ಲಿ ಬಂದು ದಾನ, ತಪ, ಯಜ್ಞ, ದೀನ-ದುಃಖಿಗಳ ಸೇವೆ ಇತ್ಯಾದಿ. ಉತ್ತಮ ಆಚರಣೆ ಮಾಡಬೇಕು, ದೇವಾಲಯಗಳಲ್ಲಿ ದೇವತೆಗಳ ದರ್ಶನಮಾಡಬೇಕು, ಉಪವಾಸ, ವ್ರತ ಮಾಡಬೇಕು. ಯಮ, ನಿಯಮಗಳನ್ನು ಪಾಲಿಸಬೇಕು, ಇವು ಎಲ್ಲವೂ ಉತ್ತಮೋತ್ತಮ ಕಾರ್ಯಗಳಾಗಿವೆ.</p>
<p class="Text">ಯಮದಲ್ಲಿ 1 ಅಹಿಂಸೆ, 2 ಸತ್ಯ, 3 ಅಸ್ತೇಯ, 4 ಬ್ರಹ್ಮಚರ್ಯ, 5 ಅಪರಿಗ್ರಹ (ಪರಿಗ್ರಹದ ತ್ಯಾಗ). ಎಂಬ ಐದು ಪ್ರಕಾರಗಳಿವೆ. ಅಹಿಂಸೆ ಎಂದರೆ ಕಿಂಚಿತ್ತು ಕೂಡ ಎಂದೂ ಯಾರಿಗೂ ಯಾವ ಕಾರಣದಿಂದಲೂ ಕಷ್ಟಕೊಡದೇ ಇರುವುದು. ಯಾರ ಆತ್ಮಕ್ಕೂ ಎಂದೂ ಕಷ್ಟ ಕೊಡದಿರುವುದು. ಮನಸ್ಸಿನಿಂದ, ವಾಣಿಯಿಂದ, ಶರೀರದಿಂದ ಯಾವುದೇ ಪ್ರಕಾರದಿಂದ ಎಂದೂ ಯಾವ ಜೀವಿಗೂ ಕಿಂಚಿತ್ತೂ ಕಷ್ಟ ಕೊಡದಿರುವುದು, ಇದರ ಹೆಸರು ಅಹಿಂಸೆಯಾಗಿದೆ. ಇದೇ ಪ್ರಕಾರ ಯಾವ ಮಾತನ್ನು ಹೇಗೆ ಕೇಳಿತ್ತೋ ಹೇಗೆ ನೋಡಿತ್ತೋ ಅಥವಾ ಹೇಗೆ ತಿಳಿದಿತ್ತೋ ಹಾಗೆಯೇ ಹೇಳುವುದು ಹಾಗೂ ಹಾಗೆಯೇ ಮಾಡುವುದು, ಹೆಚ್ಚು-ಕಡಿಮೆ ಮಾಡದಿರುವುದೇ ಸತ್ಯವನ್ನಾಡುವ ತಾತ್ಪರ್ಯವಾಗಿದೆ. ನಮ್ಮ ಸತ್ಯಪಾಲನೆಯಿಂದ ಯಾರ ಹಿಂಸೆಯೂ ಆಗದಂತೆ ಗಮನವಿಡಬೇಕು. ಸತ್ಯ ವಚನವನ್ನಾಡುವಾಗ ಬೇರೆಯವರಿಗೆ ಹಿತವಾದ ಮತ್ತು ಪ್ರಿಯವಾದ ಮಾತನ್ನು ಆಡಬೇಕು. ಕಡಿಮೆ ಮಾತಾಡಬೇಕು. ಯಾವುದೇ ಪ್ರಕಾರದ ಕಳ್ಳತನ ಮಾಡದಿರುವುದೇ ಅಸ್ತೇಯದ ಅರ್ಥವಾಗಿದೆ. ಬೇರೆಯವರ ದ್ರವ್ಯವನ್ನು ಮೋಸಮಾಡಬಾರದು, ಕಣ್ಣುತಪ್ಪಿಸಿ ತೆಗೆದುಕೊಳ್ಳಬಾರದು, ದರೋಡೆ ಮಾಡಬಾರದು, ಒತ್ತಾಯವಾಗಿ ಕಸಿದುಕೊಳ್ಳಬಾರದು. ಯಾವುದೇ ಪ್ರಕಾರದಿಂದ ಬೇರೆಯವರ ಧನವನ್ನು ತೆಗೆದುಕೊಳ್ಳಬಾರದು. ಸಾಧುಗಳು, ಬ್ರಾಹ್ಮಣರು - ಅನ್ನ, ವಸ್ತ್ರ, ಪುಸ್ತಕ ಮೊದಲಾದ ಆವಶ್ಯಕ ವಸ್ತುಗಳನ್ನು ಕೊಟ್ಟರೆ ಪಡೆಯಬಹುದು. ಅದು ಕಳ್ಳತನವಲ್ಲ. ಯಾರಾದರ ಕಣ್ಣುತಪ್ಪಿಸಿ ತೆಗೆದುಕಂಡರೆ, ಯಾರಾದರ ಮೇಲೆ ಒತ್ತಡಹೇರಿ ಪಡೆದರೆ, ಪುಸಲಾಯಿಸಿ ತೆಗೆದುಕೊಂಡರೆ, ಯಾರಾದರು ಬೇರೆಯವರ ಹಕ್ಕನ್ನು ಕಸಿದುಕೊಂಡರೆ ಅದು ಕಳ್ಳತನವಾಗಿದೆ. ಹೀಗೆ ಎಂದೂ ಮಾಡಬಾರದು, ತೀರ್ಥಕ್ಷೇತ್ರದಲ್ಲಾದರೋ ಮಾಡಲೇಬಾರದು. ಎಲ್ಲ ಪ್ರಕಾರದಿಂದ ಬ್ರಹ್ಮಚರ್ಯದ ಪಾಲನೆ ಮಾಡಬೇಕು. ಯಾವುದೇ ಪ್ರಕಾರದಿಂದ ತನ್ನ ವೀರ್ಯವನ್ನು ನಷ್ಟಮಾಡಿಕೊಳ್ಳಬಾರದು. ಪುರುಷರು-ಸ್ತ್ರೀಯರಿಂದ, ಸ್ತ್ರೀಯರು-ಪುರುಷರಿಂದ ಪಥ್ಯವಾಗಿರಬೇಕು. ಪುರುಷರು ಸ್ತ್ರೀಯರ ದರ್ಶನ, ಸ್ಪರ್ಶ ಮಾಡಬಾರದು. ಅಶ್ಲೀಲ ಮಾತನ್ನಾಡಬಾರದು, ಏಕಾಂತವಾಸ ಮತ್ತು ರಮಿಸಬಾರದು. ಯಾವುದೇ ಪ್ರಕಾರದಿಂದ ಸಂಬಂಧ ಬೆಳೆಸಬಾರದು. ಒಂದು ವೇಳೆ ತುಂಬಾ ಆವಶ್ಯಕ ಮಾತಾಗಿದ್ದರೆ, ಭಗವದ್ ವಿಷಯಕ ಮಾತಾಗಿದ್ದರೆ ತಾಯಿ ಅಥವಾ ಸಹೋದರಿ ಎಂದು ತಿಳಿದು ಮಾತಾಡಬಹುದು. ಪರಿಗ್ರಹದ ತ್ಯಾಗ ಮಾಡಬೇಕು. ಭವಿಷ್ಯಕ್ಕಾಗಿ ಯಾವುದೇ ಪ್ರಕಾರದಿಂದ ರುಚಿಯ, ಶೋಕಿಯ ವಿಶ್ರಾಂತಿಯ, ಭೋಗ-ವಿಲಾಸದ ಸಂಗ್ರಹ ಮಾಡುವುದು ಸರಿಯಲ್ಲ-ಹೀಗೆ ವಿಚಾರಮಾಡಿ ಅವನ್ನು ತ್ಯಾಗಮಾಡಿಬಿಡಬೇಕು. ಕೇವಲ ತನ್ನ ಶರೀರ ನಿರ್ವಾಹಕ್ಕಾಗಿಯೇ ಇರಬೇಕು. ಭಗವಂತನು ಹೇಳತ್ತಾನೆ-</p>
<p class="Shlok">ನಿರಾಶೀರ್ಯತಚಿತ್ತಾತ್ಮಾ ತ್ಯಕ್ತಸರ್ವಪರಿಗ್ರಹಃ ।</p>
<p class="Shlok">ಶಾರೀರಂ ಕೇವಲಂ ಕರ್ಮ ಕುರ್ವನ್ನಾಪ್ನೋತಿ ಕಿಲ್ಬಿಷಮ್ ॥</p>
<p class="TXT-Right">(ಗೀತಾ 4/21)</p>
<p class="Text">ಯಾರು ತನ್ನ ಅಂತಃಕರಣವನ್ನು ಶರೀರವನ್ನು ಗೆದ್ದುಕೊಂಡಿರುವನೋ ಹಾಗೂ ಸಂಪೂರ್ಣ ಭೋಗ ಸಾಮಗ್ರಿಗಳನ್ನು ತ್ಯಾಗಮಾಡಿರುವನೋ ಇಂತಹ ಆಶಾರಹಿತ ಪುರುಷನು ಕೇವಲ ಶರೀರಸಂಬಂಧೀ ಕರ್ಮಗಳನ್ನು ಮಾಡುತ್ತಿದ್ದರೂ ಪಾಪವನ್ನು ಹೊಂದುವುದಿಲ್ಲ.</p>
<p class="Text">ಕೇವಲ ಶರೀರ-ನಿರ್ವಾಹಕ್ಕಾಗಿ ಸತ್ಕರ್ಮ ಮಾಡುತ್ತಿರುವ ಪುರುಷನಿಗೆ ಪಾಪವು ಎಂದೂ ಪ್ರಾಪ್ತವಾಗುವುದಿಲ್ಲ. ಶರೀರ-ಸುಖಕ್ಕಾಗಿ ಭೋಗ-ದೃಷ್ಟಿಯನ್ನು ತ್ಯಾಗಮಾಡಬೇಕು. ಸುಖ-ವಿಶ್ರಾಂತಿಯ ದೃಷ್ಟಿಯಿಂದ ಸಾಂಸಾರಿಕ ಪದಾರ್ಥಗಳ ಸಂಗ್ರಹ ಮಾಡುವುದು ಪರಿಗ್ರಹವೆಂದು ಹೇಳಲ್ಪಡುತ್ತದೆ. ಪರಿಗ್ರಹದ ತ್ಯಾಗ ಮಾಡುವುದೇ ಸಂಗ್ರಹದ ತ್ಯಾಗ ಮಾಡುವುದಾಗಿದೆ. ಈ ಐದು ಪ್ರಕಾರದ ಯಮಗಳನ್ನು ಒಳ್ಳೆರೀತಿಯಿಂದ ಪಾಲನೆ ಮಾಡಬೇಕು.</p>
<p class="Text">ನಿಯಮಗಳು ಐದು ಇವೆ, ಆ ನಿಯಮಗಳನ್ನು ತೀರ್ಥಕ್ಷೇತ್ರದಲ್ಲಿ ಬಂದು ಧಾರಣಮಾಡಿಕೊಳ್ಳಬೇಕು. ಮೊದಲನೆಯದು ಶೌಚ (ಒಳ-ಹೊರಗಿನ ಪವಿತ್ರತೆ)ಯಾಗಿದೆ. ಹೊರಗಿನ ಪವಿತ್ರತೆಯು ಗಂಗಾಜಲದಿಂದ, ಮೃತ್ತಿಕೆಯಿಂದ ಹಾಗೂ ಶೌಚಾಚಾರ-ಸದಾಚಾರದಿಂದ ಆಗುತ್ತದೆ. ಸದಾಚಾರದ ಅರ್ಥ-ಎಲ್ಲರೊಡನೆ ಉತ್ತಮ ವ್ಯವಹಾರ ಮಾಡುವುದಾಗಿದೆ. ಸಾದಾಚಾರ ಮತ್ತು ಪವಿತ್ರ ಭೋಜನ ಮಾಡುವುದು ಹೊರಗಿನ ಪವಿತ್ರತೆಯಾಗಿದೆ; ಆಹಾರ, ವ್ಯವಹಾರ, ಸ್ನಾನ ಮೊದಲಾದವುಗಳಿಂದ ತನ್ನನ್ನು ಶುದ್ಧವಾಗಿಟ್ಟುಕೊಳ್ಳಬೇಕು. ಒಳಗಿನ ಪವಿತ್ರತೆಯು-ಕಾಮ, ಕ್ರೋಧ, ಲೋಭ, ರಾಗ-ದ್ವೇಷ ಮೊದಲಾದ ಅನೇಕ ದೋಷಗಳು-ಪಾಪ ಒಳಗೆ ಸೇರಿಕಂಡಿವೆ, ಅವೆಲ್ಲವುಗಳ ನಾಶ ಮಾಡುವುದಾಗಿದೆ. ಇದರ ಹೆಸರು ಶೌಚವಾಗಿದೆ. ಇನ್ನೊಂದು ಸಂತೋಷ. ಇಚ್ಛೆಯಿಂದ, ಪರೇಚ್ಛೆಯಿಂದ ಅಥವಾ ಈಶ್ವರೇಚ್ಛೆಯಿಂದ ಏನೆಲ್ಲ ಪ್ರಾಪ್ತವಾಗುತ್ತದೋ ಅದರಲ್ಲೇ ಆನಂದಪಡುವುದೇ ಸಂತೋಷವೆಂದು ಹೇಳುತ್ತಾರೆ.<span class="char-style-override-3"> ‘ಯದೃಚ್ಛಾಲಾಭಸಂತುಷ್ಟೋ’</span> (ಗೀತಾ 4/22) ಗಂಡುಮಗು ಹುಟ್ಟಿತು ಆನಂದ, ಮಗ ಸತ್ತುಹೋದ ಆಗಲೂ ಆನಂದ. ಲಕ್ಷರೂಪಾಯಿ ಸಿಕ್ಕಿತು ಆನಂದ, ಲಕ್ಷರೂಪಾಯಿ ಹೊರಟುಹೋಯಿತು ಆಗಲೂ ಆನಂದ. ಶರೀರದಲ್ಲಿ ಕಾಯಿಲೆ ಬಂತು ಆನಂದ, ಹೊರಟುಹೋಯಿತಾದರೂ ಆನಂದ. ಹರಿ ಇಚ್ಛೆಯಿಂದ ಏನೆಲ್ಲ ಬಂದರೂ ಅದರಲ್ಲೇ ಆನಂದಪಡಬೇಕೆಂಬುದೇ ತಾತ್ಪರ್ಯವಾಗಿದೆ. ಇದರ ಹೆಸರೇ ಸಂತೋಷ. ಮೂರನೇಯದು ತಪ - ಇದರ ಅಭಿಪ್ರಾಯ-ಇಂದ್ರಿಯಗಳನ್ನು ವಶದಲ್ಲಿರಿಸಿಕೊಳ್ಳುವುದು, ಮನಸ್ಸು ಹಾಗೂ ಬುದ್ಧಿಯನ್ನು ಸಂಯಮಿಸಿಕೊಳ್ಳುವುದೇ ಆಗಿದೆ. ಏಕಾದಶೀ ಹಾಗೂ ಪೂರ್ಣಿಮೆಯ ವ್ರತಮಾಡುವುದು, ಆಗಾಗ ಉಪವಾಸ ಮಾಡುವುದೂ ತಪಸ್ಸಿನ ಅಂತರ್ಗತವೇ ಎಂದು ತಿಳಿಯಲಾಗುತ್ತದೆ. ಭಾರೀ ದೊಡ್ಡ ಆಪತ್ತು ಬಂದಾಗಲೂ ತನ್ನ ಧರ್ಮದ ತ್ಯಾಗಮಾಡದಿರುವುದೇ ತಪಸ್ಸು ಆಗಿದೆ.</p>
<p class="Text">ಧರ್ಮದ ಪಾಲನರೂಪೀ ತಪಸ್ಸಿನಿಂದ ಮನ, ಇಂದ್ರಿಯಗಳು, ವಾಣಿ ಹಾಗೂ ಶರೀರವನ್ನು ಶುದ್ಧ ಮಾಡುವುದಾಗುತ್ತದೆ. ಚಿನ್ನವನ್ನು ಬೆಂಕಿಯಲ್ಲಿ ಕಾಯಿಸಿದಾಗ ಅದು ಶುದ್ಧವಾಗುತ್ತದೆ, ಅದರ ಮಲ ಸುಟ್ಟುಹೋಗುತ್ತದೆ, ಚಿನ್ನವು ಚಿನ್ನವಾಗಿಯೇ ಉಳಿಯುತ್ತದೆ. ಇದೇ ಪ್ರಕಾರ ನಮ್ಮ ಮನಸ್ಸು, ಇಂದ್ರಿಯಗಳು, ಬುದ್ಧಿ ಇವೆಲ್ಲ ದೂಷಿತವಾಗುತ್ತಿವೆ. ಅದಕ್ಕಾಗಿ ಧರ್ಮ ಪಾಲನರೂಪೀ ತಪಸ್ಸಿನಿಂದ ಇವುಗಳನ್ನು ಸುಟ್ಟು ಚಿನ್ನದಂತೆ ಶುದ್ಧಮಾಡಬೇಕಾಗಿದೆ. ಧರ್ಮಕ್ಕಾಗಿ ಕಷ್ಟಗಳನ್ನು ಸಹಿಸುವುದೇ ತಪಸ್ಸಾಗಿದೆ. ಗೀತೆ, ರಾಮಾಯಣ, ಮಹಾಭಾರತದಂತಹ ಧಾರ್ಮಿಕ ಪುಸ್ತಕಗಳನ್ನು ಪ್ರತಿದಿನ ಗಂಟೆ, ಅರ್ಧಗಂಟೆ ಸ್ವಾಧ್ಯಾಯ ಮಾಡುವುದು ಸ್ವಾಧ್ಯಾಯ-ಜಪವೆಂದು ಹೇಳಲಾಗುತ್ತದೆ. ಈಶ್ವರ ಪ್ರಣಿಧಾನದ ಭಾವವು ಈಶ ಭಕ್ತಿಯಾಗಿದೆ. ಈಶ್ವರನನ್ನು ಎಲ್ಲಾ ಸಮಯದಲ್ಲಿ ನೆನಪಿಡುವುದು, ಭಗವಂತನ ಸ್ವರೂಪವನ್ನು, ಭಗವಂತನ ನಾಮವನ್ನು ಪ್ರತಿಕ್ಷಣ ಸ್ಮರಿಸಬೇಕು. ಭಗವಂತನ ಧ್ಯಾನಮಾಡುವ ಸಮಯದಲ್ಲಿ ಭಗವಂತನ ಗುಣಗಳ ಮತ್ತು ಚರಿತ್ರೆಯನ್ನು ನೆನೆಯುತ್ತಿರಬೇಕು. ಏಕಾಂತ ಸಮಯ ದೊರಕಿದಾಗ ಭಗವಂತನ ನಾಮವನ್ನು ಗುಪ್ತರೂಪದಿಂದ ಮಾನಸಿಕ ಜಪ ಮಾಡಬೇಕು ಮತ್ತು ಅದನ್ನು ಪ್ರಕಟಪಡಿಸಬಾರದು. ನಿತ್ಯ-ನಿರಂತರ ನಿಷ್ಕಾಮ ಭಾವದಿಂದ ಮಾಡಲಾಗುವ ಜಪವು ತುಂಬಾ ಬೆಲೆಯುಳ್ಳದ್ದು. ಇಲ್ಲಿ ತಿಳಿಸಿರುವ ತಪಸ್ಸಿನ ಮಾತನ್ನು ತಿರ್ಥಗಳಲ್ಲಿ ಬಂದು ಅವಶ್ಯವಾಗಿ ಮಾಡಬೇಕು. ಪಿತೃಗಳ ಉದ್ಧಾರಕ್ಕಾಗಿ ಪ್ರತಿಯೊಂದು ತೀರ್ಥಕ್ಷೇತ್ರಗಳಿಗೆ ಹೋಗಿ ತರ್ಪಣ-ಪಿಂಡಪ್ರದಾನ ಮಾಡಬೇಕು, ಬದರಿಕಾಶ್ರಮದಲ್ಲಿ ಒಂದು ಬ್ರಹ್ಮಕಪಾಲ ತೀರ್ಥವಿದೆ. ಅಲ್ಲಿ ಪಿಂಡದಾನ ಮಾಡುವುದರಿಂದ ಪಿತೃಗಳ ಉದ್ಧಾರವಾಗುತ್ತದೆ ಎಂದು ಹೇಳಲಾಗುತ್ತದೆ. ಇದೇ ಪ್ರಕಾರ ಪ್ರತಿಯೊಂದು ತೀರ್ಥದಲ್ಲಿ ಹೋಗಿ ಕ್ಷೌರ-ಕರ್ಮ ಮಾಡಿಸಿಕೊಳ್ಳುವುದು, ಪಿತೃಗಳಿಗೆ ತರ್ಪಣಕೊಡುವುದು, ಪಿಂಡಪ್ರದಾನ ಮಾಡುವುದು ತುಂಬಾ ಒಳ್ಳೆಯ ಮಾತಾಗಿದೆ. ತಮ್ಮಿಂದ ಸಾಧ್ಯವಾದರೆ ಪ್ರತಿಯೊಂದು ತೀರ್ಥಕ್ಷೇತ್ರಗಳಿಗೆ ಹೋಗಿ ಯಜ್ಞಮಾಡಿರಿ. ಬೇಕಾದದರೆ ಐದೇ ರೂಪಾಯಿ ಖರ್ಚುಮಾಡಿರಿ. ದಾನವು ತನ್ನ ಶಕ್ತಿಗನುಸಾರವಾಗಿ ಮಾಡಬೇಕು. ಯಾರಾದರು ಹಸಿದವನಿದ್ದರೆ ಅವನಿಗೆ ಅನ್ನಕೊಡಬಹುದು, ವಿದ್ಯಾರ್ಥಿಗಳಿಗೆ ಗೀತೆ, ರಾಮಾಯಣ ಮುಂತಾದ ಧಾರ್ಮಿಕ ಪುಸ್ತಕಗಳನ್ನು ಕೊಡಬೇಕು. ಯಾರಾದರೂ ಪೂರ್ಣ ನಗ್ನನಾಗಿದ್ದರೆ ಅವನಿಗೆ ವಸ್ತ್ರಕೊಡಬಹುದು, ಕಾಯಿಲೆ ಬಿದ್ದ ಮನುಷ್ಯನಿಗೆ ಔಷಧಿ ಕೊಡಬೇಕು, ತಾತ್ಪರ್ಯ-ಯಾರು ಯಾವುದಕ್ಕೆ ಪಾತ್ರನಾಗಿದ್ದಾನೋ ಅವನಿಗೆ ಅದನ್ನು ಕೊಡಬೇಕು. ದಾನವು ಸಾತ್ತ್ವಿಕವಾಗಿರಬೇಕು. ಭಗವಂತನು ಗೀತೆಯಲ್ಲಿ ಹೇಳಿರುವನು -</p>
<p class="Shlok">ದಾತವ್ಯಮಿತಿ ಯದ್ದಾನಂ ದೀಯತೇನುಪಕಾರಿಣೇ ।</p>
<p class="Shlok">ದೇಶೇ ಕಾಲೇ ಚ ಪಾತ್ರೇ ಚ ತದ್ದಾನಂ ಸಾತ್ತ್ವಿಕಂ ಸ್ಮೃತಮ್ ॥ </p>
<p class="TXT-Right">(ಗೀತಾ 17/20)</p>
<p class="Text">ಅರ್ಜುನಾ! ದಾನ ಕೊಡುವುದೇ ಕರ್ತವ್ಯವಾಗಿದೆ ಇಂತಹ ಭಾವದಿಂದ ದೇಶ, ಕಾಲ ಮತ್ತು ಪಾತ್ರನು ಒದಗಿದಾಗ, ಪ್ರತ್ಯುಪಕಾರವನ್ನು ಬಯಸದೆ ಕೊಡಲ್ಪಟ್ಟ ಆ ದಾನವು ಸಾತ್ತ್ವಿಕವೆಂದು ಹೇಳಲಾಗುತ್ತದೆ. ಅದಕ್ಕಾಗಿ ‘ಕೊಡುವುದೇ ಕರ್ತವ್ಯವಾಗಿದೆ’ ಹೀಗೆ ತಿಳಿದುಕೊಂಡು ದಾನ ಕೊಡಲಾದರೆ-ಅದಕ್ಕೆ ಬದಲು ಯಾವ ಪ್ರಕಾರದ ಯಾವುದೇ ಕಾಮನೆ ಮಾಡಬಾರದು, ಪ್ರತ್ಯುಪಕಾರದ ಕಾಮನೆಯಾದರೋ ಮಾಡಲೇಬಾರದು, ಯಾರಿಂದ ತನ್ನ ಯಾವುದೇ ಪ್ರಯೋಜನವಿಲ್ಲದೆ ಅವನಿಗೆ ದೇಶ, ಕಾಲ, ಪಾತ್ರಕ್ಕನುಸಾರ ನಿಷ್ಕಾಮಭಾವದಿಂದ, ಕರ್ತವ್ಯವೆಂದು ತಿಳಿದುಕೊಡಬೇಕು. ಉತ್ತಮ ದೇಶ, ಉತ್ತಮ ಕಾಲ, ಉತ್ತಮ ಪಾತ್ರ ಈ ರೀತಿಯಿಂದ ತಳಿದುಕೊಳ್ಳಬೇಕು-ತೀರ್ಥಕ್ಷೇತ್ರವಾಗಿದ್ದರೆ ಅದು ಉತ್ತಮದೇಶ, ತೀರ್ಥಸ್ನಾನ ದಲ್ಲಿಯೂ ಗ್ರಹಣ, ಅಮಾವಾಸ್ಯೆ, ವ್ಯತೀಪಾತವಿದ್ದರೆ ಅದು ಉತ್ತಮ ಕಾಲವಾಗಿದೆ, ಯಾರಿಗೆ ದಾನ ಕೊಡಲ್ಪಡುತ್ತದೋ ಅವನೂ ಕೂಡ ದಾನ ಪಡೆಯಲು ಪಾತ್ರನಾಗಿರಬೇಕು. ಯಾರು ಯಾವ ವಸ್ತುವಿನ ಪಾತ್ರನೋ ಅವನಿಗೆ ಅದನ್ನೇ ಕೊಡಬೇಕು. ಇಲ್ಲಿ ಒಂದು ಪ್ರಕಾರದಿಂದ ದೇಶ, ಕಾಲ, ಪಾತ್ರದ ವ್ಯಾಖ್ಯೆ ನಾನು ತಿಳಿಸಿದೆ. ಇನ್ನೊಂದು ಪ್ರಕಾರದ ವ್ಯಾಖ್ಯೆ ಈ ರೀತಿಯಾಗಿದೆ - ಎಲ್ಲಿ ಕೊಡುವವನು ಯಾರೂ ಇಲ್ಲವೋ, ಮತ್ತು ಅಲ್ಲಿ ಆವಶ್ಯಕತೆ ಇದೆಯೋ ಆ ದೇಶದಲ್ಲಿ ದಾನಕೊಡಬೇಕು. ಹೇಗೆ ನೆರೆ ಬಂತು, ಭೂಕಂಪವಾಯಿತು, ಬೆಂಕಿ ತಗುಲಿಕೊಂಡಿತು, ಬೇರೆ ಏನಾದರು ವಿಪತ್ತು ಸಂಭವಿಸಿತು, ಅಲ್ಲಿ ಕೊಡುವವರು ಯಾರೂ ಇಲ್ಲವಾದರೆ ಆ ಪ್ರದೇಶವು ಉತ್ತಮ ಪಾತ್ರವಾಗಿದೆ. ಯಾವುದೋ ಸಮಯದಲ್ಲಿ ಯಾರಿಗೋ ಯಾವುದೋ ವಸ್ತುವಿನ ಅಭಾವ ಉಂಟಾಯಿತು, ಯಾವುದೇ ವಸ್ತು ಬೆಳೆಯಲಿಲ್ಲ ಮತ್ತು ಪ್ರಜೆಯು ಹಸಿವಿನಿಂದ ಸಾಯುತ್ತಿದೆ ಅಂತಹ ಸಮಯವು ಒಂದು ಪ್ರಕಾರದಿಂದ ದಾನ ಕೊಡುವ ಸಮಯವಾಗಿದೆ. ಅದೇ ಕಾಲ ಪಾತ್ರವಾಗಿದೆ. ಯಾರು ದುಃಖಿಯಾಗಿದ್ದಾನೋ, ಹಸಿದಿರುವನೋ, ಅನಾಥನೋ, ಅಭ್ಯಾಗತನೋ, ಕುಂಟನೋ, ಕುಷ್ಟರೋಗಿಯೋ, ವಿಧವಾಸ್ತ್ರಿಯೋ, ಗಳಿಸಲು ಶಕ್ತಿಯಿಲ್ಲವೋ, ಕೂಲಿ ಮಾಡಿದರೂ ತಿನ್ನಲು ಸಾಕಷ್ಟು ಸಿಗುವುದಿಲ್ಲವೋ ಇವರಿಗೆಲ್ಲರಿಗೆ ದಾನ ಕೊಡಬೇಕು; ಅವರೇ ದಾನಕ್ಕೆ ಪಾತ್ರರಾಗಿದ್ದಾರೆ.</p>
<p class="Text">ತೀರ್ಥಕ್ಷೇತ್ರಕ್ಕೆ ಬಂದು ಉತ್ತಮೋತ್ತಮ ಕೆಲಸ ಮಾಡಬೇಕು. ಹಿರಿಯರ ಚರಣಗಳಿಗೆ ವಂದಿಸುತ್ತಾ ಅವರ ಸೇವೆ ಮಾಡಿ ಆಜ್ಞೆಯನ್ನು ಪಾಲಿಸಬೇಕು. ಒಂದು ವೇಳೆ ಪತ್ನಿಯು ಪತಿಯನ್ನು ದೇವತೆಯೆಂದು ತಿಳಿದು ಅವನ ಪೂಜೆ ಮಾಡಿದರೆ, ಮನೆಯವರೆಲ್ಲರ ಸೇವೆ ಮಾಡಿದರೆ, ನಮಸ್ಕರಿಸಿದರೆ, ಅವಳು ಕೇವಲ ಪತಿವ್ರತಾ ಧರ್ಮದಿಂದಲೇ ತನ್ನ ಪತಿಯೊಂದಿಗೆ ಉತ್ತಮಗತಿಯನ್ನು ಪಡೆಯುತ್ತಾಳೆ. ಹೀಗೆಯೇ ಮಕ್ಕಳು ತಂದೆ-ತಾಯಿಯರನ್ನು ಲಕ್ಷ್ಮೀನಾರಾಯಣ ಸ್ವರೂಪರೆಂದು ತಿಳಿದುಕೊಂಡು ಅವರ ಸೇವೆಮಾಡಿದರೆ, ಅವರ ಆಜ್ಞೆಪಾಲಿಸಿದರೆ, ಅವರ ಚರಣಗಳಲ್ಲಿ ವಂದಿಸಿಕೊಂಡರೆ ಅವರ ಉದ್ಧಾರ ಸಹಜವಾಗಿ ಆಗಿಹೋಗುವುದು. ಇದೇ ಪ್ರಕಾರದಿಂದ ಭಗವಂತನ ಭಕ್ತಿ ಮಾಡಬೇಕು. ತನ್ನ ಗುರುವಿನ, ಮಹಾತ್ಮರ ಸೇವೆಯನ್ನು ತನು-ಮನ-ವಾಣಿಯಿಂದ ಮಾಡಬೇಕು. ಈ ಸೇವೆಯನ್ನು ನಿಷ್ಕಾಮದಿಂದ ಮಾಡಿದರೆ ಎಂತಹ ಪಾಪಿಯೇ ಆಗಿರಲಿ, ಅವನ ಉದ್ಧಾರ ಬೇಗನೇ ಆಗಿ ಹೋದೀತು.</p>
<p class="Text">ಇಲ್ಲಿಯವರೆಗೆ ನಾನು ಯಜ್ಞ, ದಾನ ಮೊದಲಾದ ಕರ್ಮಗಳ ಒಂದು ಮಾತು ಹೇಳಿದೆ, ಎರಡನೆಯದಾಗಿ ಭಗವಂತನ ಭಕ್ತಿಯ ಮತ್ತು ಮೂರನೆಯದಾಗಿ ತಪಸ್ಸಿನ ಮಾತು ಹೇಳಿದೆ. ತಾತ್ಪರ್ಯ-ಮನಸ್ಸು, ಇಂದ್ರಿಯಗಳ ವ್ಯಾಪಾರವನ್ನು ಸಂಯಮಿಸುವುದು, ಮತ್ತು ಕರ್ಮಗಳನ್ನು ತ್ಯಾಗಮಾಡುವುದು ಅರ್ಥಾತ್ ಇವನ್ನು ಅಕ್ರಿಯಗೊಳಿಸಿ, ಕಷ್ಟ ಸಹಿಸುತ್ತಾ ತಪಸ್ಸು ಮಾಡುವುದಾಗಿದೆ. ಈ ಪ್ರಕಾರ ಕರ್ಮಗಳ ಫಲದ ತ್ಯಾಗ ಹಾಗೂ ಶರೀರದಿಂದ ಹೆಚ್ಚು ಕರ್ಮ ಮಾಡುವುದು -ನಿಷ್ಕಾಮಕರ್ಮ ಮತ್ತು ಉಪಾಸನೆ ಎಂಬ ಕರ್ಮಾನುಷ್ಠಾನದ ಎರಡು ಭೇದಗಳಾದುವು-</p>
<p class="Text">ಉಪಾಸನೆಯು ಭಕ್ತಿಯ ಹೆಸರಾಗಿದೆ. ದೇವರ ಭಕ್ತಿಮಾಡುವುದು-ಜ್ಞಾನ ಮತ್ತು ವೈರಾಗ್ಯದ ಮೂಲಕ ಭೋಗಗಳ ತ್ಯಾಗಗೈದು ಪರಮಾತ್ಮನ ಸ್ವರೂಪದ ಜ್ಞಾನವನ್ನು ವಿವೇಕ-ಬುದ್ಧಿಯಿಂದ ಪಡೆಯುವುದು ಎಂಬ ಭಾವವಾಗಿದೆ. ಎಲ್ಲ ನಿಯಮಗಳು ಶ್ರೇಯಸ್ಸನ್ನು ಮಾಡುವಂತಹುಗಳಾಗಿವೆ. ದಾನಕ್ಕಿಂತ ದೇವರ ಭಕ್ತಿಯು ಹೆಚ್ಚು ಉತ್ತಮವಾಗಿದೆ. ಓರ್ವ ಸಹೋದರನು ದಾನವಾಗಿ ನೂರು ರೂಪಾಯಿ ಕೊಟ್ಟನು ಎಂದಿಟ್ಟುಕೊಳ್ಳಿ. ಆ ಹಣದ ಅನ್ನವನ್ನು ತರಿಸಿ ಸಾಧುಗಳಿಗೆ ಹಂಚಿದನು ಅಥವಾ ಬಟ್ಟೆ ತರಿಸಿ ಕೊಟ್ಟನು. ಪಾದರಕ್ಷೆಗಳನ್ನು ಕೊಡಿಸಿದನು ಅಥವಾ ಬದರಿಕಾಶ್ರಮಕ್ಕೆ ಹೋಗುವವರಿಗೆ ಇದೆಲ್ಲವನ್ನು ತರಿಸಿಕೊಟ್ಟನು ಮತ್ತು ಇನ್ನೋರ್ವ ಸಹೋದರನು ನೂರು ರೂಪಾಯಿಗಳ ಸಾಮಾನು ತರಿಸಿ ಅದನ್ನು ಸಾಧುಗಳ ಕುಟೀರಗಳಿಗೆ ಹೋಗಿ ಹುಡುಕಿ-ಹುಡುಕಿ ಪಾತ್ರವರಿತು ಹಂಚಿದನು ಹಾಗೂ ಶರೀರದಿಂದ ಪರಿಶ್ರಮ ಮಾಡಿದರೆ ಅದು ನೂರು ರೂಪಾಯಿಗಳಿಂದ ಮಹತ್ತಾಗಿದೆ ಇದರಿಂದಲೂ ಹೆಚ್ಚು ಲಾಭ ಭಗವಂತನ ಭಕ್ತಿ ಮಾಡುವವನಿಗೆ, ಭಜನೆ ಮಾಡುವವನಿಗೆ ಇದೆ. ಒಬ್ಬ ಮನುಷ್ಯನು ಲಕ್ಷರೂಪಾಯಿ ದಾನ ಮಾಡಿದನು ಮತ್ತೋರ್ವನು ಒಂದು ದಿನವನ್ನು ಭಗವಂತನ ಭಜನೆ-ಧ್ಯಾನದಲ್ಲಿ ತೊಡಗಿಸಿದನು, ಒಂದು ಏನು ಒಂದು ಗಂಟೆಯಾದರೂ ಕೂಡ ಮನಃಪೂರ್ವಕವಾಗಿ ಭಜನೆ-ಧ್ಯಾನ ಮಾಡಿದರೆ ಅದಕ್ಕೆ ಸಮಾನವಾಗಿ ಸಾವಿರ ರೂಪಾಯಿ ಅಲ್ಲ, ಲಕ್ಷವೂ ಅಲ್ಲ. ಯಾರಾದರು ಸಹೋದರ ಯಾತ್ರಿಕರಿಗಾಗಿ ಒಂದು ಮನೆ ಕಟ್ಟಿಕೊಟ್ಟರೆ, ಒಂದು ಕೊಠಡಿ ಕಟ್ಟಿಸಿದರೆ, ಅವರಿಗೆ ವಾಸಿಸಲು ವ್ಯವಸ್ಥೆಮಾಡಿದರೆ, ಇದರ ಯಾವ ಪುಣ್ಯವಿದೆಯೋ, ಧರ್ಮವಿದೆಯೋ, ಜನರ ಸೇವೆ ಇದೆಯೋ ಇದೂ ಕೂಡಾ ನಿಷ್ಕಾಮ ಭಾವದಿಂದ ಮಾಡಿದಾಗ ಮುಕ್ತಿ ಕೊಡುವಂತಹುದಾಗಿದೆ. ಆದರೆ ಭಗವಂತನ ಭಜನೆ-ಧ್ಯಾನಕ್ಕೆ ಸಮಾನವಲ್ಲ. ನೀವುಗಳು ಇಲ್ಲಿಗೆ ಸತ್ಸಂಗಕ್ಕೆ ಬಂದಾಗ ಹಣವನ್ನು ಹೆಚ್ಚು ಖರ್ಚುಮಾಡಬೇಡಿ ಎಂದು ಹೇಳಲಾಗುತ್ತದೆ, ಏಕೆಂದರೆ ಹೆಚ್ಚು ಹಣ ಖರ್ಚುಮಾಡುವವನು ಪುನಃ ಪುನಃ ಸತ್ಸಂಗಕ್ಕೆ ಬರಲಾರನು. ಕಾರಣ ಅವನ ಮನೆಯವರು ಹೇಳುತ್ತಾರೆ-ತೀರ್ಥಕ್ಷೇತ್ರಕ್ಕೆ ಹೋದನು ಮತ್ತು ಇಷ್ಟು ಹಣ ಖರ್ಚುಮಾಡಿ ಬಂದನು-ಐದು ನೂರು ಖರ್ಚುಮಾಡಿದನು ಎಂದು. ಎರಡನೆ ಬಾರಿ ಹೊರಟಾಗ ಹೇಳುವರು-ಅಯ್ಯಾ! ಒಂದು ಬಾರಿ ಹೋಗುವುದರಲ್ಲಿ 500 ರೂಪಾಯಿ ಖರ್ಚು ಬರಬಹುದು. ನಮ್ಮ ದಿನಗಳೂ ಅಷ್ಟು ಚೆನ್ನಾಗಿ ನಡೆಯುವುದಿಲ್ಲ, ಅದಕ್ಕಾಗಿ ಇಲ್ಲಿಯೇ ಕುಳಿತುಕೊಂಡು ಏಕೆ ಭಜನೆ ಮಾಡಬಾರದು? ತೀರ್ಥಕ್ಷೇತ್ರಕ್ಕೆ ಹೋಗಿ ಮಾಡಬೇಕೇನು? ಏನು ನಾರಾಯಣನು ಅಲ್ಲೇ ಕುಳಿತಿರುವನೋ? ಇವನೆಂದ-ತಿರುಗಾಡಲು ಹೋಗಲು 10 ರೂಪಾಯಿ, ಬರಲು 10 ರೂಪಾಯಿ ಮತ್ತು ಎರಡು ತಿಂಗಳು ತಿನ್ನಲು 30 ರೂಪಾಯಿ, ಈ ಪ್ರಕಾರ 50 ರೂಪಾಯಿ ತಗಲಬಹುದು. ಅವರು ಹೇಳುವರು-50 ರೂಪಾಯಿ ಅಲ್ಲಿ ಖರ್ಚಾಗುವುದರಲ್ಲಿ ದೊಡ್ಡ ಮಾತಲ್ಲ, ಇಲ್ಲಿಯೂ 50 ರೂಪಾಯಿ ಖರ್ಚಾಗುತ್ತವೆ. ಇವರು ಹೇಳುವರು-ಒಳ್ಳೆಯದು ಪ್ರತಿದಿನ ಶರೀರವು ವೃದ್ಧವಾಗುತ್ತಾ ಇದೆ, ತೀರ್ಥಕ್ಷೇತ್ರಕ್ಕೆ ಹೋಗಲೇಬೇಕು, ತೀರ್ಥಕ್ಷೇತ್ರಕ್ಕೆ ಹೋಗುವುದು ಒಳ್ಳೆಯ ಮಾತೇ ಆಗಿದೆ. ಪುನಃ ಹೇಳುವರು-ಹೌದು! ನೀವು ಮುದುಕರಾಗಿದ್ದೀರಿ ಮತ್ತು ನಿಮಗೆ ಖರ್ಚು ಕಡಿಮೆ ಆಗುತ್ತಿದೆ, ಅದಕ್ಕಾಗಿ ನೀವು ಯಾವಾಗಲೂ ತೀರ್ಥಕ್ಷೇತ್ರದಲ್ಲೆ ಇದ್ದುಬಿಡಿ. ಹಾಗಾದರೆ ಇಷ್ಟು ಹೇಳುವುದರ ನಿಷ್ಕರ್ಷ ಹೀಗಾಯಿತು-ಇಲ್ಲಿಗೆ ಬಂದು ಹೆಚ್ಚು ಖರ್ಚು ಮಾಡಬಾರದು. ಯಾರಾದರ ಮೇಲೆ ಸಾಲವಿದೆ ಎಂದಿಟ್ಟುಕೊಳ್ಳಿ, ಸಾಲವಿರುವಾಗ ತೀರ್ಥಕ್ಷೇತ್ರಕ್ಕೆ ಹೋದರೆ ಸಾಲ ಹೆಚ್ಚೀತು, ಬೇರೆಯವರ ಹಣದಿಂದ ತೀರ್ಥಕ್ಕೆ ಹೋಗುವುದು ಸರಿಯಲ್ಲ. ಗಂಭೀರವಾಗಿ ವಿಚಾರ ಮಾಡಿನೋಡಿ-ತನ್ನ ಸ್ವಂತದ್ದು ಬಂಡವಾಳವಿಲ್ಲ, ಎಷ್ಟು ಇದೆಯೋ ಅದು ಕೇಳಿ ತಂದದ್ದಿದೆ, ಅದನ್ನು ಖರ್ಚುಮಾಡಿದರೆ ಬೇರೆಯವರ ಹಣ ಖರ್ಚುಮಾಡಿದಂತಾದೀತು. ಇಂತಹ ಮನುಷ್ಯರು ತೀರ್ಥಯಾತ್ರೆ ಮಾಡಬಾರದು. ಕೆಲ ಕೆಲ ಮನುಷ್ಯರು ತೀರ್ಥಯಾತ್ರೆಯಲ್ಲಿ ಬೇರೆಯವರ ಹಣವನ್ನು ಪಡೆಯುತ್ತಾರೆ, ಕಡ ತೆಗೆದುಕೊಂಡು ದಾನ ಮಾಡುತ್ತಾರೆ, ಬೇರೆಯವರ ಹಣದಿಂದ ತೀರ್ಥಯಾತ್ರೆ ಮಾಡುವುದು ತಂಬಾ ಕೆಳದರ್ಜೆಯ ವಿಷಯವಾಗಿದೆ. ಯಾರಾದರು ಕೇಳಿದರೆ- ಬ್ರಾಹ್ಮಣನಾಗಲೀ, ಸಾಧುವಾಗಲೀ ಅವರ ಬಳಿ ಹಣವಿಲ್ಲದಿದ್ದರೆ ಅವರಿಗಾಗಿಯೂ ಇದು ಕೇಳದರ್ಜೆಯದಾಗಿದೆಯೇ? ಅವರಿಗಾಗಿ ಎರಡು ಮಾತುಗಳಿವೆ. ಕೇಳದೆ ಯಾರಾದರು ಕೊಟ್ಟರೆ ಅಥವಾ ಅವರಿಗೆ ತೀರ್ಥಯಾತ್ರೆ ಮಾಡಿಸಿದರೆ ಆ ಬ್ರಾಹ್ಮಣ, ಸಾಧುವಿಗಾಗಿ ಅದು ಅಮೃತತುಲ್ಯವಾಗಿದೆ, ಒಂದು ವೇಳೆ ಕೇಳಿ ಪಡೆದರೆ ಅದು ಅವರಿಗೂ ನಿಂದನೀಯವಾಗಿದೆ. ಎಲ್ಲರಿಗಾಗಿ ಬೇಡಬೇಕು, ತನಗಾಗಿ ಅಲ್ಲ. ಆದರೆ ಬೇಡದೆ ಯಾರಾದರು ತೀರ್ಥಯಾತ್ರೆ ಮಾಡಿಸಿದರೆ ಅದು ಅವರಿಗೆ ಪಾಪವಲ್ಲ, ಅಮೃತಕ್ಕೆ ಸಮಾನವಾಗಿದೆ. ಇದೇ ಪ್ರಕಾರ ಬೇಡದೇ ಕೊಡುವ ದಾನವೂ ಅಮೃತಕ್ಕೆ ಸಮಾನವಾಗಿದೆ. ಚಂದಾ ಎತ್ತುವುದು ಬೇಡುವುದಾಗಿದೆ. ಹೇಗೆಂದರೆ ಓರ್ವ ಮನುಷ್ಯ ಚಂದಾ ಕೇಳಿದ-ನೀನಾದರೋ ಲಕ್ಷಾಪತಿಯಾಗಿದ್ದೀಯೆ, ನೀನು ಕನಿಷ್ಠ 500 ರೂಪಾಯಿ ಕೊಡಬೇಕು. ಅವನೆಂದ-ಇಲ್ಲ ಅಷ್ಟಾಗಲಿಕ್ಕಿಲ್ಲ. ನನಗೆ ಅಷ್ಟು ಇಚ್ಛೆ ಇಲ್ಲ. ಇವನೆಂದ-ನಾನು ವ್ಯಾಪಾರಿಯಾಗಿದ್ದೇನೆ, ಐದುನೂರು ಕೊಂಡು ಹೋಗಿಯೇ ಹೋಗುವೆನು. ಅವನೆಂದ-ಸರಿ, ಇನ್ನೂರು ತೆಗೆದುಕೊಂಡು ಹೋಗು. ಕೊನೆಗೆ ಮುನ್ನೂರು ರೂಪಾಯಿಗೆ ತೀರ್ಮಾನವಾಯಿತು. ಈ ದಾನವಾದರೋ ಒಂದು ಪ್ರಕಾರದಿಂದ ತಾಮಸ ದಾನವಾಗಿದೆ. ಕೊಡ ಬೇಕಾಗುತ್ತದೆ, ನಾವೂ ಕೊಡುತ್ತೇವೆ; ಆದರೆ ಇದು ತಾಮಸ ದಾನವಾಗಿದೆ.</p>
<p class="Text">ಬೇಡದೆ ದೊರೆತುದು ಅಮೃತವಾಗಿದೆ. ಬೇಡಿ ಪಡೆದರೆ ನೀರಿಗೆ ಸಮಾನವಾಗಿದೆ. ಚೌಕಾಸಿ ಮಾಡಿ ವಸೂಲು ಮಾಡಿಕೊಂಡರೆ ವಿಷಕ್ಕೆ ಸಮಾನವಾಗಿದೆ. ಇಂತಹ ಕೊಟ್ಟು-ಕೊಳ್ಳುವುದು ಪಡೆಯುವವನಿಗೆ ವಿಷಕ್ಕೆ ಸಮಾನವಾಗಿದೆ ಮತ್ತು ಕೊಡುವವನಿಗೂ ವಿಷಕ್ಕೆ ಸಮಾನವಾಗಿದೆ. ಇಬ್ಬರಿಗೂ ನಿಂದನೀಯವಾಗಿದೆ. ತೀರ್ಥಕ್ಷೇತ್ರಕ್ಕೆ ಬಂದು ಯಾರಾದರು ಪುಣ್ಯಗೈದರೆ ಅದರ ಫಲ ಅನಂತವಾಗುತ್ತದೆ, ಅದೇ ಪ್ರಕಾರ ತೀರ್ಥಕ್ಷೇತ್ರಕ್ಕೆ ಬಂದು ಯಾರಾದರು ಪಾಪಮಾಡಿದರೆ ಅದೂ ಅನಂತವಾಗುತ್ತದೆ. ತೀರ್ಥದಲ್ಲಿ ಎಲ್ಲವನ್ನು ಅನಂತವಾಗಿಸುವ ಶಕ್ತಿ ಇದೆ. ಯಾರಾದರು ಸಹೋದರ ತೀರ್ಥಕ್ಷೇತ್ರಕ್ಕೆ ಬಂದು ಒಂದು ವೇಳೆ ಕಳ್ಳತನ ಮಡಿದರೆ, ವ್ಯಭಿಚಾರ ಮಾಡಿದರೆ, ಸುಳ್ಳು ಹೇಳಿದರೆ, ಮದ್ಯ ಕುಡಿದರೆ, ಜೂಜಾಡಿದರೆ ಅದರ ಪಾಪವು ಅನಂತವಾಗುತ್ತದೆ. ಗಂಗೆಯ ಧ್ಯಾನ ಮಾಡಿದರೆ, ಅದರಲ್ಲಿ ಸ್ನಾನ ಮಾಡಿದರೆ, ಪಾನಮಾಡಿದರೆ, ದರ್ಶನಮಾಡುವುದರಿಂದ ಎಲ್ಲ ಪಾಪಗಳು ನಾಶವಾಗುತ್ತವೆ, ಹಾಗೆಯೇ ಗಂಗೆಯಲ್ಲಿ ಮಲ-ಮೂತ್ರ ವಿಸರ್ಜಿಸಿದರೆ ಅವನು ಘೋರ ನರಕಕ್ಕೆ ಹೋಗುತ್ತಾನೆ. ಬೇರೆಕಡೆ ಮಲವಿಸರ್ಜನೆ ಮಾಡಿದರೆ ಪಾಪವಿಲ್ಲ, ಆದರೆ ಗಂಗೆಯಲ್ಲಿ ಯಾರಾದರು ಗೈದರೆ ತುಂಬಾ ಪಾಪದ ಮಾತಾಗಿದೆ. ಇಲ್ಲಿಗೆ ಬಂದು ಗಂಗೆಯಿಂದ ತುಂಬಾ ದೂರಹೋಗಿ ಮಲ-ಮೂತ್ರ ವಿಸರ್ಜನೆ ಮಾಡಬೇಕು. ಗಂಗಾತೀರದಲ್ಲಿ ಹಲ್ಲು ಉಜ್ಜುವುದು, ಕ್ಯಾಕರಿಸಿ ಉಗಿಯುವುದು ಮಾಡಬಾರದು. ಬಟ್ಟೆಗಳು ತೊಳೆಯಬಾರದು, ಕೊಡಹಬಾರದು. ಒಂದೊಮ್ಮೆ ಉಟ್ಟ ಧೋತಿಯು ಹಿಂಡಬೇಕಾದರೆ ದಡಕ್ಕೆ ಬಂದು, ಆ ನೀರು ಗಂಗೆಗೆ ಹೋಗದಂತೆ ಹಿಂಡಬೇಕು.</p>
<p class="Text para-style-override-2">ಗಂಗೆಯಲ್ಲಿ ಸ್ನಾನ ಮಾಡುವ ಮೊದಲು ಗಂಗೆಯನ್ನು ಧ್ಯಾನ ಮಾಡಬೇಕು, ಸಾಷ್ಟಾಂಗ ನಮಸ್ಕಾರ ಮಾಡಬೇಕು, ಮತ್ತೆ ಹೂ ಏರಿಸಿ ಪೂಜಿಸಿದ ನಂತರ ಸ್ನಾನಮಾಡಬೇಕು. ಗಂಗೆಯಲ್ಲಿ ಸ್ನಾನ ಮಾಡುವುದರ ಮಹಾತ್ಮ್ಯ ತುಂಬಾ ಇದೆ. ಇದಕ್ಕೆ ವಿಪರೀತವಾಗಿ ಮಲ-ಮೂತ್ರಗಳು ಗಂಗೆಗೆ ಸೇರುವುದು ದೊಡ್ಡಪಾಪವಾಗಿದೆ. ಮಹಾತ್ಮರ ಸೇವೆ ಮಾಡುವುದು ಹೇಗೆ ತುಂಬಾ ಭಾರೀ ಪುಣ್ಯವಿದೆಯೋ ಹಾಗೆಯೇ ಅವರ ತಿರಸ್ಕಾರ ಮಾಡುವುದು ಭಾರೀ ದೊಡ್ಡ ಪಾಪವಾಗಿದೆ. ತುಲಸಿಗೆ ನೀರು ಎರೆಯುವುದು ಪುಣ್ಯವೋ, ಆದರೆ ಅದರ ಮೇಲೆ ಮೂತ್ರ ಮಾಡುವುದು ದೊಡ್ಡಪಾಪವಾಗಿದೆ. ತೀರ್ಥಕ್ಷೇತ್ರಕ್ಕೆ ಬಂದು ಯಾವುದೇ ಪ್ರಕಾರದ ಪಾಪವನ್ನು ಮಾಡಬಾರದು ಎಂದು ತಿಳಿದುಕೊಳ್ಳಬೇಕು. ಒಂದು ವೇಳೆ ಪುಣ್ಯಗಳಿಸಲಿಕ್ಕಾಗಿ ಆಗದಿದ್ದರೆ ಪಾಪ ಮಾಡಬಾರದು. ಭಗವಂತಾ! ನನ್ನಿಂದ ಯಾವುದೇ ಪುಣ್ಯವಾಗದಿದ್ದರೂ, ಪಾಪವು ಆಗದಂತೆ ನನ್ನನ್ನು ಕಾಪಾಡು ಎಂದು ಪ್ರಾರ್ಥಿಸಬೇಕು. ಈ ಪ್ರಕಾರ ತೀರ್ಥವಾಸ ಮಾಡಬೇಕು. ಇದರಿಂದ ಶೀಘ್ರವಾಗಿ ಪರಾಭಕ್ತಿ ಪ್ರಾಪ್ತಿಪೂರ್ವಕ ಭಗವತ್ ಪ್ರಾಪ್ತಿಯ ಮಾರ್ಗ ಪ್ರಶಸ್ತವಾಗುತ್ತದೆ. ಭಗವಾನ್ ಜಗದೀಶ್ವರನು ದೊರೆತ ಮೇಲೆ ಹಾಗೂ ಪ್ರಸನ್ನನಾದ ಮೇಲೆ ಯಾವುದೇ ಪಡೆಯಬೇಕಾದುದು ಬಾಕಿ ಉಳಿಯುವುದಿಲ್ಲ ಅರ್ಥಾತ್ ಎಲ್ಲವೂ ದೊರೆತುಹೋಗುತ್ತದೆ.<span></span></p>


<p class="Page-Break"> </p>
<p class="Chapter-Heading" id="toc_marker-9">7. ಭಗವಂತನ ಗುಣ-ಪ್ರಭಾವಗಳ ತತ್ತ್ವ-ರಹಸ್ಯದ ವರ್ಣನೆ</p>
<p class="Text">ಭಗವತ್ತತ್ತ್ವ-ರಹಸ್ಯವನ್ನು ಸರಿಯಾಗಿ ತಿಳಿಯುವುದಕ್ಕಾಗಿ ಒಂದು ಕಥೆ ಹೇಳುತ್ತಾರೆ. ಇದು ಲೋಕೋಕ್ತಿ ಆಗಿರಬಹುದು ಅಥವಾ ಯಾರಾದರು ಹೆಣೆದಿರಬಹುದು. ಓರ್ವ ಪಂಡಿತರಿದ್ದರು. ಅವರ ಮಗನು ತುಂಬಾ ದುಷ್ಟನಾಗಿದ್ದ, ಅವನಲ್ಲಿ ಸುಳ್ಳು, ಕಪಟ, ಕಳ್ಳತನ, ವ್ಯಭಿಚಾರಾದಿ ಎಲ್ಲ ದುರ್ಗುಣಗಳಿದ್ದವು. ಅವನ ತಂದೆಯ ಬಳಿ ತುಂಬಾ ಹಣವಿದ್ದು, ಅವರು ಶಿವನ ಭಕ್ತರಾಗಿದ್ದರು. ಅವರಿಗೆ ಒಂದು ಶಿವದೇವಸ್ಥಾನ, ಸ್ವಂತದ ಮನೆ ಮತ್ತು ತೋಟವಿತ್ತು. ಇದಲ್ಲದೆ ಅವರ ಬಳಿ ಒಂದು ಲಕ್ಷ ನಗದು ಹಣವಿತ್ತು, ಇತರ ಆಸ್ತಿ-ಪಾಸ್ತಿಯೂ ಒಂದು ಲಕ್ಷಕ್ಕೆ ಮೀರಿತ್ತು. ಒಂದು ದಿನ ಅವನು ಯೋಚಿಸಿದನು-ನಾನು ಸತ್ತುಹೋದ ಮೇಲೆ ಈ ಮಗನು ನನ್ನ ಮನೆಯನ್ನು ಸರ್ವನಾಶ ಮಾಡಿಯಾನು. ಏಕೆಂದರೆ ಇವನು ಇದಕ್ಕೆ ಪಾತ್ರನಲ್ಲ; ಆದರೂ ಈ ಜಮೀನು ಮತ್ತು ಸಂಪತ್ತು ಉಳಿದೀತು. ಇದನ್ನು ಮಾರಲಾರನು. ಆದರೆ ನಗದು ಇರುವ ಒಂದು ಲಕ್ಷರೂಪಾಯನ್ನು ಇವನಿಗೆ ಕೊಡಬಾರದು. ಅವರು ಆ ಲಕ್ಷ ರೂಪಾಯಿಗಳನ್ನು ಗುಪ್ತವಾಗಿಟ್ಟರು. ಮಗನ ಕೆಟ್ಟನಡತೆಯನ್ನು ಕಂಡು ಅವರು ಸದಾಕಾಲ ದುಃಖಿಗಳಾಗಿಯೇ ಇರುತ್ತಿದ್ದರು. ಸಾಯುವ ಸ್ಥಿತಿಯಲ್ಲಿ ಅವರು ಅಳತೊಡಗಿದರು. ಮಗನು ಕೇಳಿದ-ಅಪ್ಪಾ! ಏಕೆ ಅಳುತ್ತಿರುವಿರಿ? ನಿನ್ನ ದುರ್ಗುಣ-ದುರಾಚಾರಗಳನ್ನು ನೋಡಿ ಅಳುತ್ತಿದ್ದೇನೆ. ನನ್ನ ಸಂಪತ್ತನ್ನು ನೀನು ನಷ್ಟವಾಗಿಸಿಬಿಡುವೆ. ಆಗ ಮಗನು ಹೇಳಿದನು - ಇದು ನನ್ನ ಸ್ವಭಾವದ ದೋಷವಾಗಿದೆ, ಇವುಗಳಾದರೋ ನನ್ನಿಂದ ದೂರವಾಗುವುದು ಕಷ್ಟವಾಗಿವೆ, ಆದರೆ ಯಾವುದಾದರು ಒಂದು ಮಾತು ನೀವು ಹೇಳಿದರೆ ಅದನ್ನು ನಡೆಸುವ ಪ್ರಯತ್ನ ಮಾಡುವೆನು. ಆಗ ತಂದೆಯು ಅವನಿಗೆ ಒಂದು ಮಂತ್ರ ಕಲಿಸಿದರು. ನೀನು ಸ್ನಾನಮಾಡಿದಾಗ ಒಂದು ಬಾರಿ ಇದನ್ನು ಪ್ರತಿದಿನ ಜಪಮಾಡಬೇಕು. ಒಂದು ವೇಳೆ ಯಾರಾದರು ಮಹಾತ್ಮರು ನಿನಗೆ ಇದರ ನಿಜವಾದ ಅರ್ಥವನ್ನು ತಿಳಿಸುವವರು ಸಿಕ್ಕಿದಾಗ ನಿನ್ನ ಸಾಂಸಾರಿಕ ದರಿದ್ರತೆ ನಾಶವಾಗಿಹೋದೀತು. ಅವನಿಗೆ ಮಂತ್ರವನ್ನು ಕಲಿಸಿ ಕಂಠಸ್ಥವಾಗಿಸಿದ. ಆ ಮಂತ್ರದ ಅಭಿಪ್ರಾಯ ಇಂತಿತ್ತು-ನನ್ನ ಮಗನಲ್ಲಿ ದುರಾಚಾರಗಳು ತುಂಬಾ ಇವೆ, ಇವನು ಸದಾಚಾರಿಯಾದರೆ ನನ್ನ ಗುಪ್ತಧನವನ್ನು ಮಹಾತ್ಮರು ಇವನಿಗೆ ತಿಳಿಸಲಿ. ನಾನು ಒಂದು ಲಕ್ಷರೂಪಾಯಿ ಶಿವನ ದೇವಾಲಯದ ಗೋಪುರದಲ್ಲಿ ಚೈತ್ರಶುಕ್ಲ ಪಕ್ಷದ ಪಾಡ್ಯದದಿನ ಹನ್ನೆರಡು ಗಂಟೆಗೆ ಇರಿಸಿದ್ದೇನೆ. ಇದರ ರಹಸ್ಯವನ್ನು ಇವನು ಸುಪಾತ್ರನಾದಾಗಲೇ ಮಹಾತ್ಮರು ಇದನ್ನು ತಿಳಿಸಲಿ, ಇಲ್ಲದಿದ್ದರೆ ಬೇಡ. ಇದು ಅದರ ಅರ್ಥವಾಗಿತ್ತು. ಅವನು ಪ್ರತಿದಿನ ಸ್ನಾನಮಾಡಿ ಇದನ್ನು ಪಠಿಸುತ್ತಲೇ ಇದ್ದನು. ದೇವಾಲಯ ಬಿಟ್ಟು ಅವನ ಸಂಪತ್ತೆಲ್ಲ ನಷ್ಟವಾಗಿಹೋಯಿತು. ಅವನು ಸಟ್ಟಾ-ಜೂಜು ಆಡುತ್ತಿದ್ದ. ಅದರಲ್ಲಿ ಹಾಳಾಗಿಹೋದ, ಮೊದಲಿನಿಂದಲೇ ಅವನಲ್ಲಿ ಕಳ್ಳತನ-ಜಾರತ್ವ, ಹಿಂಸೆ, ಅ‘ಕ್ಷ್ಯ ಇದೆಲ್ಲ ಕೆಟ್ಟಚಾಳಿಗಳು ಇದ್ದವು. ಆದರೆ ಹಣ ತೀರಿದಾಗ ಇವೆಲ್ಲ ತನ್ನಿಂದತಾನೇ ನಿಂತುಹೋದುವು. ಜೂಜುಖೋರನು ಹಣವಿದ್ದರೆ ಜೂಜಾಡುತ್ತಾನೆ. ಅವನು ತುಂಬಾ ದುಃಖಿತನಾದನು. ಅವನಿಗೆ ಕಡ ಸಿಗುತ್ತಿರಲಿಲ್ಲ, ಭಿಕ್ಷೆಯೂ ದೊರೆಯುತ್ತಿರಲಿಲ್ಲ.</p>
<p class="Text">ಈ ದುಃಖದಿಂದ ದುಃಖಿತನಾಗಿ ಅವನು ಅಳುತ್ತಿದ್ದ. ಒಂದುದಿನ ಸ್ನಾನಮಾಡಿ ಅಭ್ಯಾಸದ ನಿಯಮದಂತೆ ಆ ಶ್ಲೋಕದ ಪಾರಾಯಣ ಮಾಡಿದನು. ಓರ್ವ ಒಳ್ಳೆಯ ವಿದ್ವಾನ್ ಮಹಾತ್ಮರು ಅದನ್ನು ಕೇಳಿ ಅದರ ತಾತ್ಪರ್ಯ ತಿಳಿದರು, ಅವರೆಂದರು-ನೀನು ಈಗ ಪಾರಾಯಣೆ ಮಾಡಿದುದರ ಅಭಿಪ್ರಾಯವೇನು? ಅವನೆಂದ-ಅಭಿಪ್ರಾಯ ಇಷ್ಟೇ-ನನ್ನ ತಂದೆಯವರು ನನಗೆ ಇದನ್ನು ನಿತ್ಯ ಪಾರಾಯಣೆ ಮಾಡಲು ಹೇಳಿದ್ದರು. ಈ ಶ್ಲೋಕದಿಂದ ನಿನ್ನ ದರಿದ್ರತೆ ದೂರವಾಗಬಹುದು, ಆದರೆ ನೀನು ದುರಾಚಾರಗಳನ್ನು ಬಿಟ್ಟಾಗ, ಯಾರಾದರು ಮಹಾತ್ಮರು ನಿನಗೆ ಇದರ ತತ್ತ್ವ-ರಹಸ್ಯವನ್ನು ತಿಳಿಸಿದಾಗ ದೂರವಾಗಬಹುದು. ಮಹಾತ್ಮರೆಂದರು-ಇದರ ತತ್ತ್ವ-ರಹಸ್ಯವನ್ನು ನೀನು ಅರಿತಿರುವೆಯಾ? ಅವನೆಂದ-ಇಲ್ಲ ತಿಳಿದಿಲ್ಲ. ಮಹಾತ್ಮರೆಂದರು-ನಾನು ತಿಳಿದುಬಿಟ್ಟೆ. ಅದರ ಸಾರಾಂಶ ನಾನು ನಿನಗೆ ಹೇಳುತ್ತೇನೆ ಕೇಳು-ನಿನ್ನ ತಂದೆಯವರ ಬಳಿಯಲ್ಲಿ ಹಣವಿತ್ತೇ? ಹೌದು, ಒಂದು ಲಕ್ಷ ರೂಪಾಯಿ ಇತ್ತು. ಸಾಯುವಾಗ ಅವರು ನಿನಗೆ ಕೊಡಲಿಲ್ಲವೇ? ಇಲ್ಲ ಕೊಡಲಿಲ್ಲ. ತಿಳಿಸಿಲ್ಲವೇ? ತಿಳಿಸಿಯೂ ಇಲ್ಲ. ಅವರೆಂದರು-ಏಕೆ? ಏಕೆಂದು ತಿಳಿಯದು. ಮಹಾತ್ಮರೆಂದರು-ನನಗೆ ತಿಳಿದಿದೆ. ಅವನೆಂದ-ಸ್ವಾಮೀ! ಹಾಗಾದರೆ ಹೇಳಿಬಿಡಿ. ಅವರೆಂದರು-ನಿನ್ನ ತಂದೆಯ ಆಜ್ಞೆ ಇದೆ-ಮಗನು ದುರಾಚಾರಗಳನ್ನು ಬಿಟ್ಟು ಸತ್ಪಾತ್ರನಾದಾಗ ತಿಳಿಸಬೇಕೆಂದು. ನೀನು ಇದರ ಅರ್ಥ ಏನೆಂದು ತಿಳಿದೆ? ಅವನೆಂದ-ನಮ್ಮ ಒಂದು ಶಿವದೇವಾಲಯವಿದೆ, ಅದರ ಗೋಪುರದಲ್ಲಿ ತಂದೆಯವರು ಲಕ್ಷರೂಪಾಯಿ ಇರಿಸಿರುವರೆಂದು ನಾನು ತಿಳಿದೆ. ಇದನ್ನು ತಿಳಿದು ನಾವು ಆ ಗೋಪುರವನ್ನು ಕೆಡವಿದೆವು, ಆದರೆ ಒಂದು ಕಾಸೂ ಸಿಗಲಿಲ್ಲ. ಮತ್ತೆ ಅದನ್ನು ಹೇಗಿತ್ತೋ ಹಾಗೆಯೇ ಕಟ್ಟಿದೆವು. ಅವರೆಂದರು- ಒಳ್ಳೆಯದೇ ಮಾಡಿದೆ. ಒಂದು ವೇಳೆ ಗೋಪುರದಲ್ಲಿರುತ್ತಿದ್ದರೆ, ಅದರ ಅರ್ಥ ಇದೇ ಸರಿಯಾಗಿದ್ದರೆ ರಹಸ್ಯ ಮತ್ತು ತತ್ತ್ವವನ್ನು ತಿಳಿಸುವ ಆವಶ್ಯಕತೆ ಏನಿತ್ತು? ಇದರ ತತ್ತ್ವ-ರಹಸ್ಯ ಬೇರೆಯೇ ಆಗಿದೆ ಮತ್ತು ನಾನು ಅದನ್ನು ಬಲ್ಲೆ. ಅವನು ಅವರ ಕಾಲಿಗೆ ಬಿದ್ದು ಹೇಳಿದನು-ನೀವು ತಿಳಿದಿರುವಿರಾದರೆ ನಾನು ಅತ್ಯಂತ ದುಃಖಿಯಾಗಿದ್ದೇನೆ, ನನ್ನ ತಲೆಯಮೇಲೆ ಸಾಲವಿದೆ. ಸಂಪತ್ತಾದರೋ ಎಲ್ಲ ನಷ್ಟವಾಗಿ ಹೋಯಿತು. ಈ ದೇವಾಲಯವನ್ನು ತಂದೆಯವರು ಟ್ರಸ್ಟ್ ಮಾಡಿಬಿಟ್ಟರು. ಅದನ್ನು ಸಾರ್ವಜನಿಕರಾಗಿಸಿದರು. ದೇವಾಲಯವಾದರೋ ಸಾರ್ವಜನಿಕವಾಗಿಯೇ ಇರುತ್ತದೆ. ನನ್ನ ಬಳಿ ಯಾವ ಉಪಾಯವೂ ಇಲ್ಲ, ಯಾವುದೇ ಸಂಪತ್ತೂ ಇಲ್ಲ. ನನಗೆ ಈಗ ಸಾಲ ಸಿಗುವುದಿಲ್ಲ, ಬೇಡಿದರೂ ಭಿಕ್ಷೆಯೂ ಸಿಗುವುದಿಲ್ಲ. ಸುಮ್ಮನೆ ಅಲೆಯುತ್ತಿದ್ದೇನೆ, ತಂಬಾ ದುಃಖಿತನಾಗಿದ್ದೇನೆ. ಅವರೆಂದರು-ನಿನ್ನಲ್ಲಿರುವ ದುರ್ಗುಣ-ದುರಾಚಾರಗಳನ್ನು ನೀನು ಬಿಟ್ಟುಬಿಟ್ಟರೆ ನಾನು ನಿನಗೆ ಹೇಳುತ್ತೇನೆ. ಅವನೆಂದ-ಸ್ವಾಮಿ! ನಾನು ಬಿಟ್ಟುಬಿಡುವೆ. ಅವರೆಂದರು-ಮೊದಲು ನೀನು ಬಿಟ್ಟುಬಿಡು, ಈಗ ಹೇಳಲಾರೆ. ಅವನೆಂದ-ಹಾಗಾದರೆ ನಿಮಗೆ ವಿಶ್ವಾಸ ಹೇಗೆ ಉಂಟಾದೀತು? ಅವರೆಂದರು-ನೀನು ಒಂದು ವರ್ಷದವರೆಗೆ ಪಥ್ಯದಲ್ಲಿರು, ಮತ್ತೆ ಎಂದೆಂದಿಗೂ ಮಾಡಲಾರೆ ಎಂದು ಪ್ರತಿಜ್ಞೆಮಾಡು. ಅವನೆಂದ-ಸರಿ.</p>
<p class="Text">ಒಂದು ವರ್ಷ ಕಳೆದಾಗ ಪುನಃ ಆ ಮಹಾತ್ಮರು ಸಿಕ್ಕಿದರು. ಇವನೆಂದ-ಸ್ವಾಮಿ! ಈಗ ನಾನು ಎಲ್ಲವನ್ನು ಬಿಟ್ಟುಬಿಟ್ಟೆ. ನನ್ನಲ್ಲಿರುವ ವ್ಯಭಿಚಾರ ದೋಷವು ಖಂಡಿತವಾಗಿ ಇಲ್ಲ. ಬೇರೆ ಸ್ತ್ರೀಯರನ್ನು ತಾಯಿಯಂತೆ ನೋಡುತ್ತೇನೆ. ಸುಳ್ಳು ಹೇಳುವುದಿಲ್ಲ, ಕಳ್ಳತನ ಮಾಡುವುದಿಲ್ಲ, ಮದ್ಯಪಾನ, ಮಾಂಸ ಭಕ್ಷಣ, ಜೂಜು ಇತ್ಯಾದಿ ನನ್ನಲ್ಲಿರುವ ಎಲ್ಲ ದೋಷಗಳನ್ನು ಬಿಟ್ಟಿರುವೆ. ಈಗ ನಾನು ಕೇವಲ ಭಗವಂತನ ಭಜನೆ-ಧ್ಯಾನಮಾಡುತ್ತೇನೆ, ಅಲ್ಲಿ-ಇಲ್ಲಿ ಭಿಕ್ಷೆ ಎತ್ತಿ ತಿನ್ನುತ್ತಿರುವೆನು. ಕಡ ಯಾರೂ ಕೊಡುವುದಿಲ್ಲ, ಸಾಲವಾದರೋ ಹಾಗೆಯೇ ಇದೆ. ನಾನು ಪ್ರತಿಜ್ಞೆಮಾಡಿ ಹೇಳುತ್ತೇನೆ ಭವಿಷ್ಯದಲ್ಲಿ ಯಾವುದೇ ದೋಷಗಳು ನನ್ನಲ್ಲಿ ಬರಲಾರವು. ಈಗ ನೀವು ನನ್ನ ತಂದೆಯ ಹಣ ಕೊಡಿಸಿರಿ. ಅವರೆಂದರು-ಚೈತ್ರಶುಕ್ಲ ಪಾಡ್ಯ ಬರಲಿ. ಅವನೆಂದ-ಸ್ವಾಮೀ! ನಾಳೆಯೇ ಆ ದಿನವಾಗಿದೆ. ಅವರೆಂದರು-ನಾಳೆ ನೀನು ನಾಲ್ಕು ಜನ ಆಳುಗಳನ್ನು ಕರೆಸಿಕೋ. ಅವನೆಂದ-ಹಣವಿಲ್ಲವಲ್ಲ. ಅವರೆಂದರು- ನಾನು ಕೊಡುತ್ತೇನೆ. ಸರಿ. ಆಳುಗಳನ್ನು ಕರೆಸಿಕೊಂಡನು. ಮಹಾತ್ಮರೆಂದರು-ನಿಮ್ಮ ದೇವಾಲಯ ಎಲ್ಲಿದೆ? ಅವನು ಹೋಗಿ ಮಂದಿರ ತೋರಿಸಿದನು. ಅವರು ಸುತ್ತಲೂ ನೋಡಿ ಹೇಳಿದರು-ಆಳುಗಳನ್ನು ಕರೆ. ಇಲ್ಲಿ ಆಳುಗಳು ಒಂಭತ್ತು ಗಂಟೆಗೆ ಬರುತ್ತಾರೆ. ನೆಲ ಅಗೆಯುವ ಎಲ್ಲ ಸಾಮಗ್ರಿಯನ್ನು ತರಿಸಿ ಇಡು. ಸರಿ, ಸ್ವಾಮಿ! ತೋರಿಸಿರಿ. ಮಹಾತ್ಮರೆಂದರು-ನೀನು ಪಠಿಸುವ ಮಂತ್ರದಲ್ಲಿ-ನನ್ನ ಮಗನು ದುರಾಚಾರಿಯಾಗಿದ್ದಾನೆ, ಇವನಲ್ಲಿ ದುರ್ಗುಣಗಳಿವೆ, ಅವನಲ್ಲಿ ದುರ್ಗುಣ ದುರಾಚಾರಗಳು ಉಳಿಯದಿದ್ದರೆ ನನ್ನ ಯಾವ ಸಂಪತ್ತಿದೆಯೋ ಅದನ್ನು ಮಹಾತ್ಮರು ತಿಳಿಸಲಿ. ನನ್ನ ಸಂಪತ್ತನ್ನು ಗೋಪುರದಲ್ಲಿ ಚೈತ್ರಶುಕ್ಲ ಪಾಡ್ಯದ ದಿನ ಹನ್ನೆರಡು ಗಂಟೆಗೆ ಇಡಲಾಗಿದೆ. ಆದ್ದರಿಂದ ಮಧ್ಯಾಹ್ನ ಹನ್ನೆರಡು ಗಂಟೆಗಳಾಗಲಿ. ಯಾವಾಗ ಹನ್ನೆರಡು ಗಂಟೆಗಳಾದುವೋ ಆಗ ಗೋಪುರದ ನೆರಳು ಎಲ್ಲಿ ಬೀಳುತ್ತದೋ ಅಲ್ಲಿ ಗುರುತು ಮಾಡಲಾಯಿತು ಹಾಗೂ ಹೇಳಿದರು-ಇಲ್ಲಿ ಅಗೆಯಿರಿ, ಅಲ್ಲಿ ಅಗೆದಾಗ ಒಂದು ಲಕ್ಷ ರೂಪಾಯಿ ದೊರೆಯಿತು. ಅವರೆಂದರು-ಇದು ನಿನ್ನ ತಂದೆಯವರ ಸಂಪತ್ತಾಗಿದೆ, ಇದನ್ನು ನೀನು ತೆಗೆದುಕೋ. ಆಳುಗಳಿಗೆ ಏನು ಗೊತ್ತುಪಡಿಸಿರುವೆ? ಒಂದು ರೂಪಾಯಿ ಕೂಲಿ. ಅವರೆಂದರು-ನಾಲ್ಕು ರೂಪಾಯಿ ಇವರಿಗೆ ಕೊಟ್ಟುಬಿಡು. ಉಳಿದ ಹಣ ನಿನ್ನದು. ಅವನೆಂದ-ನೀವೂ ಸ್ವಲ್ಪ ತೆಗೆದುಕೊಳ್ಳಿ. ಅವರೆಂದರು-ನಾವು ಏನೂ ತೆಗೆದುಕೊಳ್ಳುವುದಿಲ್ಲ. ನಿನ್ನ ತಂದೆಯ ಧನ ನಿನ್ನದಾಗಿದೆ. ಈ ಪ್ರಕಾರ ಅವನಿಗೆ ತನ್ನ ತಂದೆಯ ಸಂಪತ್ತು ದೊರೆಯಿತು.</p>
<p class="Text">ನಮ್ಮೆಲ್ಲರ ತಂದೆ ಭಗವಂತನೋರ್ವನೇ ಆಗಿದ್ದಾನೆ. ಅವನ ಸಂಪತ್ತು ಮುಕ್ತಿ ಮತ್ತು ಇವೆಲ್ಲ ವಸ್ತುಗಳು. ಈ ಲೌಕಿಕ ಸ್ವರಾಜ್ಯವಾದರೋ ಒಬ್ಬನಿಗೆ ಸಿಗಬಲ್ಲದು. ನಮ್ಮ ಪರಮಪಿತಾ ಪರಮಾತ್ಮನ ಸಂಪತ್ತಿನ ಯುವರಾಜ್ಯಪದ ಎಲ್ಲರಿಗೂ ಸಿಗಬಲ್ಲದು. ಈ ಪ್ರಕಾರದ ಪದವಿಯನ್ನು ಪರಮಾತ್ಮನ ಪ್ರಾಪ್ತಿ ಎಂದು ಹೇಳಿ, ಮುಕ್ತಿ ಎಂದು ಹೇಳಿ, ಅದು ಎಲ್ಲರಿಗೆ ಸಿಗಬಲ್ಲದು.</p>
<p class="Text">ನಿಮ್ಮಲ್ಲಿ ಹೇಳಲಾದ ಈ ಮಾತಿನ ತತ್ತ್ವ-ರಹಸ್ಯವನ್ನು ಎಲ್ಲರೂ ತಿಳಿಯಬೇಕು. ಹಾಗಾದರೆ, ನಮ್ಮ ತಂದೆ ಪರಮಾತ್ಮನಾಗಿದ್ದಾನೆ. ಅವನೇ ಗೀತೆಯ ಉಪದೇಶವನ್ನು ಅರ್ಜುನನ್ನು ನಿಮಿತ್ತವಾಗಿಸಿ ನಮಗೆ ಕೊಟ್ಟಿರುವನು. ಇದನ್ನು ನಾವು ಸ್ನಾನಮಾಡಿ ಪಾರಾಯಣೆ ಮಾಡುತ್ತಲೇ ಇದ್ದೇವೆ. ಇದರ ಅರ್ಥವನ್ನು ತಿಳಿಯುತ್ತೇವೆ, ಶಬ್ದಾರ್ಥ ತಿಳಿಯುತ್ತೇವೆ, ಆದರೆ ಅದರ ತತ್ತ್ವ-ರಹಸ್ಯ ತಿಳಿಯುವುದಿಲ್ಲ. ಒಂದೇ ಶ್ಲೋಕದ ತತ್ತ್ವ-ರಹಸ್ಯವನ್ನು ತಿಳಿದರೆ ಉದ್ಧಾರವಾಗಿಹೋದೀತು. ಅರ್ಥ ತಿಳಿಯುವುದೆಂದರೇನು? ಮತ್ತು ತತ್ತ್ವ-ರಹಸ್ಯ ತಿಳಿಯುವುದೆಂದರೇನು? ಅದನ್ನು ಹೇಳುತ್ತೇನೆ-</p>
<p class="Shlok">ಭೋಕ್ತಾರಂ ಯಜ್ಞತಪಸಾಂ ಸರ್ವಲೋಕ ಮಹೇಶ್ವರಮ್ ।</p>
<p class="Shlok">ಸುಹೃದಂ ಸರ್ವಭೂತಾನಾಂ ಜ್ಞಾತ್ವಾ ಮಾಂ ಶಾಂತಿಮೃಚ್ಛತಿ ॥ </p>
<p class="TXT-Right">(ಗೀತಾ 5/29)</p>
<p class="Text">ಈ ಶ್ಲೋಕವೇ ನಮ್ಮ ಆತ್ಮೋದ್ಧಾರ ಮಾಡುವುದಕ್ಕಾಗಿ ಉಚ್ಚಕೋಟಿಯ ಮಂತ್ರವಾಗಿದೆ. ಇದರಲ್ಲಿ ನಾಲ್ಕು ಚರಣಗಳಿವೆ. ನಾಲ್ಕರ ಒಂದರಲ್ಲಿ ಫಲ ಹೇಳಲಾಗಿದೆ ಮತ್ತು ಮೂರರಲ್ಲಿ ಮೂರು ಸಾಧನೆಗಳನ್ನು ಹೇಳಲಾಗಿದೆ.<span class="char-style-override-3"> ‘ಭೋಕ್ತಾರಂ ಯಜ್ಞತಪಸಾಮ್</span>’ ಯಜ್ಞ ಮತ್ತು ತಪಸ್ಸಿನ ಭೋಕ್ತಾ,<span class="char-style-override-3"> ‘ಸರ್ವಲೋಕಮಹೇಶ್ವರಮ್’</span> ಎಲ್ಲ ಲೋಕಗಳ ಮಹಾನ್ ಒಡೆಯ, ‘<span class="char-style-override-3">ಸುಹೃದಂ ಸರ್ವಭೂತಾನಾಮ್’ </span>ಎಲ್ಲ ಪ್ರಾಣಿಗಳ ಸುಹೃದ್ ನಾನು ಎಂದು ತಿಳಿದು ಮನುಷ್ಯನು ಪರಮಶಾಂತಿಯನ್ನು ಪಡೆಯುತ್ತಾನೆ. ಇಲ್ಲಿ ಶಾಂತಿಯ ಅರ್ಥವನ್ನು ಪರಮಶಾಂತಿ ಎಂದು ತಿಳಿಯಬೇಕು. ಇದು ಸಾಂಸಾರಿಕ ಶಾಂತಿ ಅಲ್ಲ, ಪಾರಮಾರ್ಥಿಕ ಶಾಂತಿ ಆಗಿದೆ. ಅದಕ್ಕಾಗಿ ಯಾವ ಮೂರು ಸಾಧನೆಗಳನ್ನು ತಿಳಿಸಿವೆಯೋ ಆ ಮೂರನ್ನೂ ಧಾರಣೆ ಮಾಡುವುದರಿಂದ ಅಥವಾ ಯಾವುದಾದರು ಒಂದನ್ನು ಮಾಡುವುದರಿಂದಲೂ ಪರಮಾತ್ಮನ ಪ್ರಾಪ್ತಿಯಾಗುತ್ತದೆ. ಒಂದರಿಂದಲೇ ಆಗುವುದಾದರೆ ಮೂರರಿಂದ ಆಗುವುದರಲ್ಲಿ ಯಾವ ಮಾತಿದೆ? ಇದಾದರೋ ಶಬ್ದಾರ್ಥವಾಯಿತು. ಇದನ್ನು ನಾವು ತಿಳಿದುಕೊಂಡೆವು. ಇದರ ತತ್ತ್ವ-ರಹಸ್ಯ ತಿಳಿಯಲಿಲ್ಲ. ಹಾಗಾದರೆ ತತ್ತ್ವವೇನಿದೆ? ರಹಸ್ಯವೇನು? ತತ್ತ್ವವನ್ನು ಹೀಗೆ ತಿಳಿಯಬೇಕು-ಮೊದಲ ಮಾತು ಇಲ್ಲಿ ಭಗವಂತ ಹೇಳುತ್ತಾನೆ-ನನ್ನನ್ನು ಯಜ್ಞ ಮತ್ತು ತಪಸ್ಸಿನ ಭೋಕ್ತಾ ಎಂದು ತಿಳಿಯುವುದರಿಂದ ಮನುಷ್ಯನು ಶಾಂತಿಯನ್ನು ಪಡೆಯುತ್ತಾನೆ<span class="char-style-override-3">-‘ಭೋಕ್ತಾರಂ ಯಜ್ಞತಪಸಾಂ ಜ್ಞಾತ್ವಾ ಮಾಂ ಶಾಂತಿಮೃಚ್ಛತಿ’ ‘ಸರ್ವ ಲೋಕ-ಮಹೇಶ್ವರಂ ಜ್ಞಾತ್ವಾ ಮಾಂ ಶಾಂತಿ ಮೃಚ್ಛತಿ’ ‘ಸುಹೃದಂ ಸರ್ವಭೂತಾನಾಂ ಜ್ಞಾತ್ವಾ ಮಾಂ ಶಾಂತಿಮೃಚ್ಛತಿ’.</span> ಯಜ್ಞ ಮತ್ತು ತಪಸ್ಸಿನ ಭೋಕ್ತಾ ಎಂದು ತಿಳಿದುಕೊಂಡು, ಎಲ್ಲ ಲೋಕಗಳ ಮಹೇಶ್ವರನೆಂದು ತಿಳಿದುಕೊಂಡು, ಸರ್ವ ಪ್ರಾಣಿಗಳ ಪರಮ ಸುಹೃದ್ ಎಂದು ನನ್ನನ್ನು ತಿಳಿದುಕೊಂಡು ಮನುಷ್ಯನು ಪರಮಶಾಂತಿಯನ್ನು ಪಡೆಯುತ್ತಾನೆ.</p>
<p class="Text">ಯಜ್ಞ ಮತ್ತು ತಪಸ್ಸಿನ ಭೋಕ್ತಾ ಇದರ ಅಭಿಪ್ರಾಯವೇನು? ಇದರ ತಾತ್ತ್ವಿಕ ಅರ್ಥವೇನು? ಜಗತ್ತಿನಲ್ಲಿ ಜನರು ಮಾಡುವ ಎಲ್ಲ ಯಜ್ಞಗಳ ಭೋಕ್ತಾ ನಾನಾಗಿದ್ದೇನೆ. ಜಗತ್ತಿನಲ್ಲಿ ಅನೇಕ ಪ್ರಕಾರದ ಯಜ್ಞಗಳಿವೆ-ಕೆಲವರು ಅಗ್ನಿಯಲ್ಲಿ ಆಹುತಿ ಕೊಟ್ಟರೆ. ಭಗವಂತನು ಹೇಳುತ್ತಾನೆ - ನಾನು ಅಗ್ನಿರೂಪಿಯಾಗಿ ಆಹುತಿಯನ್ನು ಸ್ವೀಕರಿಸುತ್ತೇನೆ. ಅರ್ಥಾತ್ ಅಗ್ನಿಯಲ್ಲಿ ಅರ್ಪಿಸಿದ ಆಹುತಿಯ ಭೋಕ್ತಾ ನಾನಾಗಿದ್ದೇನೆ. ಪಿತೃಗಳಿಗೆ ಕೊಡಲಾಗುವ ಪಿಂಡ, ತರ್ಪಣ, ಶ್ರಾದ್ಧವನ್ನು ನಾನು ಪಿತೃರೂಪದಿಂದ ಸ್ವೀಕರಿಸುತ್ತೇನೆ. ಮನುಷ್ಯಯಜ್ಞವೆಂದು ಹೇಳಲಾಗುವ ಅತಿಥಿಗೆ ಕೊಡಲ್ಪಟ್ಟ ಭೋಜನವನ್ನು ಅತಿಥಿಯ ರೂಪದಲ್ಲಿಯೂ ನಾನು ಉಣ್ಣುತ್ತೇನೆ. ಎಲ್ಲ ಭೂತಗಳಿಗೆ ಕೊಡಲಾಗುವ ಆಹುತಿಯನ್ನು ಬಲಿವೈಶ್ವದೇವ ಎಂದು ಹೇಳುತ್ತಾರೋ ಅದನ್ನೂ ಕೂಡ ಎಲ್ಲ ಪ್ರಾಣಿಗಳ ರೂಪದಲ್ಲಿ ನಾನೇ ಒಂದು ಪ್ರಕಾರದಿಂದ ಉಣ್ಣುತ್ತೇನೆ ಎಂದು ಭಗವಂತನು ಹೇಳುತ್ತಾನೆ. ಜಗತ್ತೆಲ್ಲವೂ ನನ್ನ ಸ್ವರೂಪವೇ ಆಗಿದೆ ಎಂಬುದೇ ಭಾವವಾಗಿದೆ. ಮನುಷ್ಯನು ಏನೆಲ್ಲ ಮಾಡುತ್ತಾನೋ, ಯಾರದಾದರೂ ಸೇವೆ ಮಾಡುತ್ತಾನೋ, ಯಾರಿಗಾದರು ದಾನ ಕೊಡುತ್ತಾನೋ ಅಥವಾ ಉಪಕಾರ ಮಾಡುತ್ತಾನೋ ಅದೆಲ್ಲವೂ ನನ್ನ ಸೇವೆಯೇ ಆಗಿದೆ. ಇದು ಇದರ ತಾತ್ತ್ವಿಕ ಅರ್ಥವಾಯಿತು. ಈ ತಾತ್ತ್ವಿಕ ಅರ್ಥವನ್ನು ತಿಳಿದುಕೊಂಡು ಹಾಗೆಯೇ ಆಚರಿಸುತ್ತಿರುವಾಗ ನಮಗೆ ಪರಮಶಾಂತಿ ದೊರೆಯಬಲ್ಲದು. ಯಾರಾದರು ಅತಥಿ ನಮ್ಮ ಮನೆಗೆ ಬಂದರೆ ಅವನನ್ನು ಸಾಕ್ಷಾತ್ ಭಗವಂತನೆಂದು ತಿಳಿದು ಅವರ ಸೇವೆ ಮಾಡುವಾಗ, ಭಗವಂತನು ಸಿಕ್ಕಿದಾಗ ಆಗುವ ಪ್ರಸನ್ನತೆ, ಶಾಂತಿ, ಆನಂದದ ಹಾಗೇ ಆನಂದವಾಗಬೇಕು. ಗೀತೆಯನ್ನು ನಾವು ಸತ್ಯವೆಂದು ಒಪ್ಪಿದ್ದೇವೆಯಾದರೆ, ವಿಶ್ವಾಸವಿರಿಸಿದ್ದರೆ ಹೀಗೆಯೇ ನಾವು ತಿಳಿಯಬೇಕು. ದಾರಿಯಲ್ಲಿ ಯಾವುದಾದರೊಂದು ಮರ ಸಿಕ್ಕಿದರೆ, ಪ್ರಭು! ನೀನು ಇಲ್ಲಿ ವೃಕ್ಷದ ರೂಪವನ್ನು ಧರಿಸಿ ಕುಳಿತಿರುವೆ ಎಂದು ಮನಸ್ಸಿನಲ್ಲಿ ವಿಚಾರಗೈದು ಅದಕ್ಕೆ ನೀರು ಎರೆಯಬೇಕು. ಅಶ್ವತ್ಥಮರ, ವಟವೃಕ್ಷ, ತುಲಸೀ, ನೆಲ್ಲಿಮರ - ಇವು ಸಾಕ್ಷಾತ್ ಭಗವಂತನ ಸ್ವರೂಪವಾಗಿದೆ ಎಂದು ಶಾಸ್ತ್ರದಲ್ಲಿ ಹೇಳಿದೆ. ಗೀತೆಯಲ್ಲಿಯೂ ಹೇಳಿದೆ-<span class="char-style-override-3">‘ಅಶ್ವತ್ಥಃ ಸರ್ವವೃಕ್ಷಾಣಾಮ್’</span> (ಗೀತಾ 10/26) ಎಲ್ಲ ಮರಗಳಲ್ಲಿ ನಾನು ಅಶ್ವತ್ಥನಾಗಿದ್ದೇನೆ. ಈ ಮಾತು ವಿಶೇಷರೂಪದಿಂದ ಹೇಳಿದೆ. ಸಾಮಾನ್ಯ ಭಾವದಿಂದ ಎಲ್ಲವೂ ನನ್ನದೇ ಸ್ವರೂಪವಾಗಿದೆ. (10/20) ಎಲ್ಲವು ಭಗವಂತನ ಸ್ವರೂಪವಾಗಿದೆ ಎಂದು ನಾವು ತಿಳಿಯಬೇಕು. ಯಾರು ವಿಶ್ವಾಸಪೂರ್ವಕ ಹೀಗೆ ಮಾಡುತ್ತಾನೋ (ವಿಶ್ವಾಸ ಉಂಟಾದಾಗ ಅವನು ಮಾಡಿಯೇ ಮಾಡುವನು) ಹೀಗೆ ಯಾವ ವಿಶ್ವಾಸ ಮಾಡುವುದಿದೆಯೋ, ಅದೇ ಅದರ ರಹಸ್ಯವನ್ನು ತಿಳಿಯುವುದಾಗಿದೆ.</p>
<p class="Shlok">ಆಕಾಶಾತ್ ಪತಿತಂ ತೋಯಂ ಯಥಾ ಗಚ್ಛತಿ ಸಾಗರಮ್ ।</p>
<p class="Shlok">ಸರ್ವದೇವ ನಮಸ್ಕಾರಃ ಕೇಶವಂ ಪ್ರತಿ ಗಚ್ಛತಿ ॥</p>
<p class="Text">ಆಕಾಶದಿಂದ ಬಿದ್ದಿರುವ ನೀರು ಪರ್ವತಗಳಿಂದ ಹರಿದು ನದಿಗಳಾಗಿ ಆ ನೀರು ಸಮುದ್ರವನ್ನು ಸೇರುತ್ತದೆ. ಮಳೆಯ ನೀರು ಭೂಮಿಯಲ್ಲಿ ಇಂಗೀ ಹೋಗಿ ಎಷ್ಟು ಉಳಿಯುತ್ತದೋ, ಅದು ಎಲ್ಲ ಕಡೆಯಿಂದ ಸಮುದ್ರವನ್ನು ಸೇರುತ್ತದೆ. ಇದೇ ಪ್ರಕಾರ ನಾವು ದೇವತೆಗಳಿಗೆ ಅಥವಾ ಯಾರಿಗಾದರು ನಮಸ್ಕಾರ ಮಾಡಿದರೆ ಅದು ಭಗವಂತನಿಗೆ ಸೇರುತ್ತದೆ. ಹೀಗೆ ತಿಳಿಯುವುದು ಇದರ ರಹಸ್ಯವಾಗಿದೆ. ಭಗವಂತನಿಗೆ ಹೇಗೆ ಸೇರುತ್ತದೆ ಅಂದರೆ, ಭಗವಂತನು ಎಲ್ಲದರಲ್ಲಿ ವಿರಾಜಮಾನನಾಗಿದ್ದಾನೆ, ಅದಕ್ಕಾಗಿ ಎಲ್ಲಕ್ಕೆ ನಮಸ್ಕರಿಸುವುದು ಭಗವಂತನಿಗೇ ನಮಸ್ಕರಿಸುವುದಾಗಿದೆ. ಎಲ್ಲರ ಸೇವೆ ಮಾಡುವುದು, ಪೂಜೆ ಮಾಡುವುದು, ಸತ್ಕಾರ ಮಾಡುವುದು ಭಗವಂತನದ್ದೇ ಸೇವೆ, ಪೂಜೆ, ಸತ್ಕಾರವಾಗಿದೆ. ಇದಕ್ಕೆ ವಿರುದ್ಧವಾಗಿ ಯಾರಿಗಾದರು ತಿರಸ್ಕಾರ ಮಾಡಿದರೆ ಅದು ಭಗವಂತನ ತಿರಸ್ಕಾರವೇ ಆಗಿದೆ. ಎಲ್ಲರ ಹಿತದಲ್ಲಿ ರತನಾಗಿ ಎಲ್ಲರ ಸೇವೆ ಮಾಡಬೇಕು. ಬೇರೆಯವರ ಹಿತದಲ್ಲಿ ರತನಾಗಿರುವವನಿಗೆ ಜಗತ್ತಿನಲ್ಲಿ ಯಾವುದೇ ಪದಾರ್ಥವು ದುರ್ಲಭವಾಗಿಲ್ಲ. ಭಗವಂತನು ಗೀತೆಯಲ್ಲಿ ಹೇಳುತ್ತಾನೆ- <span class="char-style-override-3">‘ತೇ ಪ್ರಾಪ್ನುವಂತಿ ಮಾಮೇವ ಸರ್ವಭೂತಹಿತೇ ರತಾಃ’</span> (12/4) ಯಾರು ಎಲ್ಲ ಪ್ರಾಣಿಗಳ ಹಿತದಲ್ಲಿ ರತರಾಗಿರುವರೋ ಅವರು ನನ್ನನ್ನೇ ಪಡೆಯುತ್ತಾರೆ. ಹಾಗಿರುವಾಗ ಎಲ್ಲವನ್ನು ನಾರಾಯಣನೆಂದು ತಿಳಿಯುತ್ತಾ ಎಲ್ಲರ ಸೇವೆ ಮಾಡುವುದು, ವಾಸ್ತವವಾಗಿ ಇದೇ ಭಗವಂತನನ್ನು ಎಲ್ಲ ಯಜ್ಞಗಳ ಭೋಕ್ತಾ ಎಂದು ತಿಳಿಯುವುದಾಗಿದೆ, ತತ್ತ್ವ-ರಹಸ್ಯವನ್ನು ತಿಳಿಯುವುದಾಗಿದೆ. ನಾವು ಯಜ್ಞಮಾಡುವಾಗ, ದಾನಕೊಡುವಾಗ, ತಪಸ್ಸನ್ನಾಚರಿಸುವಾಗ, ಸೇವೆ ಮಾಡುವಾಗ ಇವುಗಳ ಮೂಲಕ ಭಗವಂತನ ಸೇವೆ ಮಾಡುತ್ತಿದ್ದೇವೆ ನಾವು ಇದೆಲ್ಲ ಭಗವಂತನ ಆಜ್ಞೆಗನುಸಾರ, ಅವನಿಗಾಗಿಯೇ ಮಾಡುತ್ತಿದ್ದೇವೆ ಎಂಬ ಭಾವವಿರಬೇಕು. ಭಗವಂತನ ಪ್ರಾಪ್ತಿ, ಭಗವಂತನಿಗಾಗಿ, ಅವನಲ್ಲಿ ಪ್ರೇಮ ಉಂಟಾಗಲು ಮಾಡುತ್ತಿದ್ದೇವೆ; ಎಂದಾದರೆ ಭಗವಂತನಿಗಾಗಿಯೆ ಮಾಡುತ್ತಿದ್ದೇವೆ ಎಂದಾಗುತ್ತದೆ. ಈ ಉದ್ದೇಶವಿರಿಸಿಕೊಂಡು ನಾವು ಎಲ್ಲರನ್ನು ಭಗವಂತನ ಸ್ವರೂಪವೆಂದು ತಿಳಿದುಕೊಂಡು ಸೇವೆ ಮಾಡುವುದು, ಯಜ್ಞಮಾಡುವುದು, ದಾನಕೊಡುವುದು, ತಪಸ್ಸನ್ನಾಚರಿಸುವುದು, ಹೀಗೆ ಎಲ್ಲವೂ ಮಾಡುವುದು ಅದರ ವಾಸ್ತವಿಕ ತತ್ತ್ವ-ರಹಸ್ಯವನ್ನು ತಿಳಿಯುವುದಾಗಿದೆ.</p>
<p class="Text">ಈಗ ಇನ್ನೊಂದು ಮಾತು ಹೇಳಲಾಗುತ್ತದೆ. <span class="char-style-override-3">‘ಸರ್ವಲೋಕ ಮಹೇಶ್ವರಂ ಜ್ಞಾತ್ವಾ ಮಾಂ ಶಾಂತಿಮೃಚ್ಛತಿ’ </span>- ನನ್ನನ್ನು ಸರ್ವಲೋಕಗಳ ಮಹಾನ್ ಈಶ್ವರನೆಂದು ತಿಳಿದುಕೊಂಡು- ಮನುಷ್ಯನು ಶಾಂತಿಯನ್ನು ಪಡೆಯುತ್ತಾನೆ ಎಂದು ಭಗವಂತನು ಹೇಳುತ್ತಿದ್ದಾನೆ. ಭಗವಂತನು ಎಲ್ಲ ಲೋಕಗಳ ಒಡೆಯನಾಗಿದ್ದಾನೆ, ಎಲ್ಲ ಒಡೆಯರಿಗೂ ಒಡೆಯನಾಗಿದ್ದಾನೆ ಇದನ್ನು ನಾವು ಕೇಳಿಕೊಂಡೆವು, ಆದರೆ ಈ ಮಾತನ್ನು ಸರಿಯಾಗಿ ತಿಳಿಯಲಿಲ್ಲ, ಕೇವಲ ಶಬ್ದಾರ್ಥ ತಿಳಿದುಕೊಂಡೆವು. ಆದರೆ ತತ್ತ್ವ ತಿಳಿಯಬೇಕು, ರಹಸ್ಯ ತಿಳಿಯಬೇಕು. ಭಗವಂತನು ಎಲ್ಲ ಒಡೆಯರಿಗೂ ಮಹಾನ್ ಒಡೆಯನಾಗಿದ್ದಾನೆ ಮತ್ತು ಅವನಿಂದ ಮಿಗಿಲಾದವರು ಜಗತ್ತಿನಲ್ಲಿ ಯಾರೂ ಇಲ್ಲ, ಇದು ತತ್ತ್ವವಾಗಿದೆ. ಈ ಮಾತನ್ನು ನಾವು ತತ್ತ್ವದಿಂದ ತಿಳಿದುಕೊಂಡರೆ ಬಳಿಕ ಭಗವಂತನನ್ನು ಎಂದೂ ಮರೆಯಲಾರೆವು. ಅವನನ್ನು ಪ್ರತಿಕ್ಷಣ ಭಜಿಸುವೆವು. ಭಗವಂತನನ್ನು ಬಿಟ್ಟು ಬೇರೆಯವರನ್ನು ಭಜಿಸಲಾರೆವು, ಏಕೆಂದರೆ ಈ ಮಾತನ್ನು ಭಗವಂತನು ಗೀತೆ (15/19)ರಲ್ಲಿ ಹೇಳಿರುವನು-</p>
<p class="Shlok">ಯೋ ಮಾಮೇವಮಸಂಮೂಢೋ ಜಾನಾತಿ ಪುರುಷೋತ್ತಮಮ್ ।</p>
<p class="Shlok">ಸ ಸರ್ವವಿದ್ಭಜತಿ ಮಾಂ ಸರ್ವಭಾವೇನ ಭಾರತ ॥</p>
<p class="Text">ಯಾರಲ್ಲಿ ಯಾವುದೇ ಪ್ರಕಾರದ ಮೂಢ ಭಾವವು ಕಿಂಚಿನ್ಮಾತ್ರವೂ ಇಲ್ಲವೋ, ಎಲ್ಲದರ ತತ್ತ್ವವನ್ನು ತಿಳಿದಿರುವ ಅಸಮ್ಮೂಢ ಪುರುಷನೇ ಸರ್ವಜ್ಞನಾಗಿದ್ದಾನೆ. ಓರ್ವ ಸಿದ್ಧನಿರುತ್ತಾನೆ, ಮತ್ತೋರ್ವ ಸಾಧಕ. ಇಂತಹ ಸಾಧಕ ಸಾಧು-ಮಹಾತ್ಮರೇ ನಿತ್ಯ-ನಿರಂತರ ನನ್ನನ್ನು ಭಜಿಸುತ್ತಾರೆ. ನನ್ನನ್ನು ಬಿಟ್ಟು ಬೇರೆಯವರನ್ನು ಭಜಿಸುವವರು ನನ್ನನ್ನು ಸರ್ವೋತ್ತಮನೆಂದು ತಿಳಿಯುವುದಿಲ್ಲ.</p>
<p class="Text">ಭಗವಂತನ ಸ್ಮೃತಿಯು ನಿರಂತರ ಉಳಿಯುವುದಿಲ್ಲವೆಂದು ನೀವು ಹೇಳಿದರೆ, ಭಗವಂತನ್ನು ಬಿಟ್ಟು ಅವನಿಗಿಂತ ಹೆಚ್ಚಾಗಿ ಯಾವುದಾದರು ವಸ್ತುವನ್ನು ಹಿರಿದೆಂದು ತಿಳಿಯುತ್ತಿದ್ದೀರಿ, ಅದರಿಂದ ಬೇರೆ ವಸ್ತುವನ್ನು ಭಜಿಸುತ್ತಿದ್ದೀರಿ; ಇಲ್ಲವಾದರೆ ಭಗವಂತನನ್ನು ಬಿಟ್ಟು ಬೇರೆಯವರನ್ನು ಏಕೆ ಭಜಿಸುತ್ತಿದ್ದೀರಿ! ಎಂಬುದು ಇದರಿಂದ ಸಿದ್ಧವಾಗುತ್ತದೆ. ಭಗವಂತನು ಮೊದಲು ಒಂದು ಕ್ಷರ ಪದಾರ್ಥವಿದೆ, ಇನ್ನೊಂದು ಅಕ್ಷರವಿದೆ ಎಂದು ನಿರ್ಣಯಿಸಿ ಬಿಟ್ಟಿರುವನು.</p>
<p class="Shlok">ದ್ವಾವಿಮೌ ಪುರುಷೌ ಲೋಕೇ ಕ್ಷರಶ್ಚಾಕ್ಷರ ಏವ ಚ ।</p>
<p class="Shlok">ಕ್ಷರಃ ಸರ್ವಾಣಿ ಭೂತಾನಿ ಕೂಟಸ್ಥೋಕ್ಷರ ಉಚ್ಯತೇ ॥</p>
<p class="TXT-Right">(ಗೀತಾ 15/16)</p>
<p class="Text">ಈ ಪ್ರಪಂಚದಲ್ಲಿ ಒಂದು ಕ್ಷರ ಮತ್ತು ಇನ್ನೊಂದು ಅಕ್ಷರ ಎಂಬ ಎರಡು ಪ್ರಕಾರದ ಪ್ರಾಣಿಗಳಿವೆ. ಸಮಸ್ತ ಭೂತ-ಪ್ರಾಣಿಗಳು ಕ್ಷರರಾಗಿದ್ದಾರೆ ಅಂದರೆ ಭೂತ-ಪ್ರಾಣಿಗಳ ಶರೀರಗಳು ಕ್ಷರವಾಗಿವೆ ಹಾಗೂ ಆತ್ಮಾ ಅಕ್ಷರವಾಗಿದೆ.</p>
<p class="Shlok">ಉತ್ತಮಃ ಪುರುಷಸ್ತ್ವನ್ಯಃ ಪರಮಾತ್ಮೇತ್ಯುದಾಹೃತಃ ।</p>
<p class="Shlok">ಯೋ ಲೋಕತ್ರಯಮಾವಿಶ್ಯ ಬಿಭರ್ತ್ಯವ್ಯಯ ಈಶ್ವರಃ ॥ </p>
<p class="TXT-Right">(ಗೀತಾ 15/17)</p>
<p class="Text">ಉತ್ತಮ ಪುರುಷನು ಇವೆರಡರಿಂದ ಬೇರೆ (ಅವನು ಕ್ಷರದಿಂದ ಅತೀತ ಮತ್ತು ಅಕ್ಷರದಿಂದಲೂ ಉತ್ತಮ ಆಗಿದ್ದಾನೆ. ಯಾರ ಹೆಸರು ಪರಮಾತ್ಮಾ ಎಂದಿದೆಯೋ ಅವನು ಮೂರೂ ಲೋಕಗಳಲ್ಲಿ ವ್ಯಾಪ್ತನಾಗಿ ಎಲ್ಲರ ಭರಣ-ಪೋಷಣ ಮಾಡುತ್ತಾನೆ; ಅವನು ನಾನೇ ಆಗಿದ್ದೇನೆ ಎಂದು ಭಗವಂತನು ಹೇಳುತ್ತಾನೆ. ಪರಮಾತ್ಮನಾದ ನನ್ನನ್ನು ಯಾರು ಪುರುಷೋತ್ತಮನೆಂದು ತಿಳಿಯುತ್ತಾನೋ ಅವನು ಸರ್ವಭಾವದಿಂದ ನನ್ನನ್ನೇ ಭಜಿಸುವುದೇ ಅವನ ಒರೆಗಲ್ಲಾಗಿದೆ. ಸರ್ವಭಾವ ಹೇಗಿದೆ ಎಂದರೆ-</p>
<p class="Shlok">ತ್ವಮೇವ ಮಾತಾ ಚ ಪಿತಾ ತ್ವಮೇವ </p>
<p class="Shlok">ತ್ವಮೇವ ಬಂಧುಶ್ಚ ಸಖಾ ತ್ವಮೇವ ।</p>
<p class="Shlok">ತ್ವಮೇವ ವಿದ್ಯಾ ದ್ರವಿಣಂ ತ್ವಮೇವ </p>
<p class="Shlok">ತ್ವಮೇವ ಸರ್ವಂ ಮಮ ದೇವದೇವ ॥</p>
<p class="Text">ಹೇ ದೇವದೇವಾ! ನೀನೇ ನಮ್ಮ ತಂದೆ-ತಾಯಿ, ಬಂಧು-ಬಾಂಧವರು, ಸ್ನೇಹಿತ, ಒಡೆಯ, ಗುರು, ಪತಿ ಎಲ್ಲವೂ ಆಗಿರುವೆ ಮತ್ತು ವಿದ್ಯಾ, ಧನ ನೀನೇ ಆಗಿರುವೆ. ಈ ಪ್ರಕಾರದಿಂದ ಸರ್ವಭಾವದಿಂದ ನನ್ನನ್ನು ಭಜಿಸುತ್ತಾನೋ ಅವನಿಗೆ ಬಳಿಕ ಬೇರೆ ವಸ್ತುಗಳ ಆವಶ್ಯಕತೆ ಉಳಿಯುವುದಿಲ್ಲ. ನನಗಿಂತ ಬೇರೆ ವಸ್ತುವನ್ನು ಹೆಚ್ಚಾಗಿ ತಿಳಿಯುತ್ತಾನೋ ಅದನ್ನೇ ಭಜಿಸುತ್ತಾನೆ, ಅದನ್ನು ಸೇವಿಸುತ್ತಾನೆ. ಈ ತತ್ತ್ವವನ್ನು ತಿಳಿದುಕೊಂಡು ಈ ರಹಸ್ಯದ ಮಾತನ್ನು ತಿಳಿದುಕೊಂಡು ಮತ್ತೆ ನನ್ನ ಭಜನೆಯಲ್ಲೇ ತೊಡಗುತ್ತಾನೆ. ಒಂದು ವೇಳೆ ತೊಡಗದಿದ್ದರೆ ಈ ರಹಸ್ಯವನ್ನು ಅರಿತಿಲ್ಲವೆಂದು ತಿಳಿಯಬೇಕು. ಈ ರಹಸ್ಯವನ್ನು ತಿಳಿದುಕೊಂಡು ಕಾರ್ಯಗತ ಮಾಡಿದರೆ ಅವನಿಗೆ ಭಗವಂತನ ಪ್ರಾಪ್ತಿಯಾಗುತ್ತದೆ, ಪರಮಪದದ ಪ್ರಾಪ್ತಿಯಾಗುತ್ತದೆ, ಮುಕ್ತಿ ದೊರೆಯುತ್ತದೆ. ಇದೇ ನಮ್ಮ ಪರಮಪಿತನ ಹೂತಿಟ್ಟ ಗುಪ್ತ ಧನವಾಗಿದೆ. ಹಿಂದೆ ಹೇಳಿದ ಹುಡುಗನಿಗೆ ಆ ಮಹಾತ್ಮರು ಅವನ ತಂದೆಯ ಧನ ತೋರಿಸಿಕೊಟ್ಟನು, ಅದರಂತೆ ಅವನು ಪ್ರಯತ್ನಮಾಡಿದನು ಧನ ದೊರೆಯಿತು. ಧನ ಸಿಗುವುದರಲ್ಲಿ ವಿಳಂಬವಾಗಲಿಲ್ಲ, ಕಷ್ಟವಾಗಲಿಲ್ಲ. ಧನದ ರಹಸ್ಯ ತಿಳಿಸುವವರೆಗೆ ಅನೇಕ ವರ್ಷ ಕಳೆದರೂ ಅವನಿಗೆ ತಂದೆಯ ಧನ ಸಿಗಲಿಲ್ಲ. ಆ ಧನದ ರಹಸ್ಯವನ್ನು ತಿಳಿಸುವ ಮಹಾತ್ಮರು ಸಿಕ್ಕಿದಾಗಲೇ ದೊರೆಯಿತು.</p>
<p class="Text">ಮೂರನೆಯ ಮಾತು-<span class="char-style-override-3">‘ಸುಹೃದಂ ಸರ್ವಭೂತಾನಾಂ ಜ್ಞಾತ್ವಾ ಮಾಂ ಶಾಂತಿಮೃಚ್ಛತಿ’</span> ನನ್ನನ್ನು ಎಲ್ಲ ಭೂತ-ಪ್ರಾಣಿಗಳ ಸುಹೃದ್ ಎಂದು ತಿಳಿದುಕೊಂಡು ಮನುಷ್ಯನು ಶಾಂತಿಯನ್ನು ಪಡೆಯುತ್ತಾನೆ, ಅಂದರೆ ಪರಮಶಾಂತಿಯನ್ನು ಪಡೆಯುತ್ತಾನೆ. ಭಗವಂತನು ಎಲ್ಲ ಪ್ರಾಣಿಗಳ ಸುಹೃದ್ ಆಗಿದ್ದು, ಕಾರಣವಿಲ್ಲದೆ ದಯೆ-ಪ್ರೇಮವನ್ನು ಮಾಡುವವನು ಇದಾದರೋ ಶಬ್ದಾರ್ಥವಾಯಿತು. ಇದರ ತತ್ತ್ವ ತಿಳಿದುಕೊಳ್ಳಬೇಕು. ಭಗವಂತನು ಎಲ್ಲ ಕಡೆಯಲ್ಲಿ ಇದ್ದಾನೆ; ಜಡನಲ್ಲ ಚೇತನನಾಗಿದ್ದಾನೆ ಎಂಬುದೇ ತತ್ತ್ವವಾಗಿದೆ. ನಾವು ಏನೆಲ್ಲ ಮಾತಾಡುತ್ತೇವೋ ಅದನ್ನು ಭಗವಂತನು ಕೇಳುತ್ತಿದ್ದಾನೆ. ಯಾವ ಕ್ರಿಯೆ ಮಾಡುತ್ತೇವೋ ಅದನ್ನು ನೋಡುತ್ತಿದ್ದಾನೆ; ಏಕೆಂದರೆ ಅವನು ಸರ್ವಜ್ಞನಾಗಿದ್ದಾನೆ, ಈ ಮಾತನ್ನು ನೀವು ತಿಳಿದುಕೊಂಡಿರಿ. ಹೇಳಿದೆ-ತಿಳಿದುಕೊಂಡಿರಿ. ಹೇಳದಿದ್ದರೆ ಶಾಂತಿಸಿಗಲಿಲ್ಲ. ಹಾಗಾದರೆ ತಿಳಿಯಲಿಲ್ಲ, ಏಕೆಂದರೆ ಇದರ ಫಲವು- <span class="char-style-override-3">‘ಜ್ಞಾತ್ವಾ ಮಾಂ ಶಾಂತಿಮೃಚ್ಛತಿ, ಮಾಂ ಜ್ಞಾತ್ವಾ’</span> ಪರಮಾತ್ಮನಾದ ನನ್ನನ್ನು ತತ್ತ್ವದಿಂದ ತಿಳಿದುಕೊಂಡು ಮನುಷ್ಯನು ಶಾಂತಿಯನ್ನು ಪಡೆಯುತ್ತಾನೆ. ಇದೇ ಆಗಿದೆ. ಇದರಲ್ಲಿ ತತ್ತ್ವವು ಶಬ್ದವಲ್ಲ. ಅಧ್ಯಾಹಾರ ಮಾಡಿಕೊಳ್ಳಿ, ತಿಳಿದುಕೊಳ್ಳಿ, ಏನನ್ನು ನೀನು ತಿಳಿದಿರುವಿಯೋ ಇಷ್ಟೆ ತಿಳಿಯುವುದರಿಂದ ಶಾಂತಿ ಸಿಗುವುದಿಲ್ಲ. ಅದನ್ನು ಯಥಾರ್ಥರೂಪದಿಂದ ತಿಳಿಯುವುದರಿಂದ ಶಾಂತಿ ಸಿಗುತ್ತದೆ. ಯಾರೋ ಓರ್ವ ಭಿಕ್ಷುಕ ಮನೆ-ಮನೆ ಭಿಕ್ಷೆಬೇಡುತ್ತಾನೆ, ಎಲ್ಲಿಗೆ ಹೋದರೂ ಭಿಕ್ಷೆ ಸಿಗುವುದಿಲ್ಲ. ಯಾರೋ ಹೇಳಿದರು-ಅಯ್ಯಾ! ಇಲ್ಲೇ ಹತ್ತಿರದಲ್ಲಿ ಒಬ್ಬರು ಶ್ರೇಷ್ಠಮಟ್ಟದ ದಾನಿಗಳಿದ್ದಾರೆ, ಅವರ ಮನೆಗೆ ಹೋದವನು ಬರಿಗೈಯಲ್ಲಿ ಮರಳುವುದಿಲ್ಲ. ಅವರ ಬಳಿಗೆ ಹೋಗಿ ಯಾರು ಏನು ಕೇಳಿದರೂ ಅವನಿಗೆ ಸಿಗುತ್ತದೆ. ಅವನು ಭಿಕ್ಷುಕನನ್ನು ಕರಕೊಂಡು ಹೋಗಿ ತೋರಿಸಿದ ಇದೇ ಮನೆಯಾಗಿದೆ ನೋಡು ಎಂದು. ಮತ್ತೆ ಆ ಭಿಕ್ಷುಕ ಅಲ್ಲಿ ಕೇಳದೆ ಇರಬಲ್ಲನೇ? ಎಂದೂ ಇಲ್ಲ. ಅವನು ಎಂದೆಂದಿಗೂ ತನ್ನ ದರಿದ್ರತೆ ದೂರವಾಗುವಂತಹುದನ್ನೇ ಕೇಳಬಲ್ಲನು. ಅವನು ಹಸಿವಿನಿಂದ ಸಾಯುತ್ತಾ ಬೀದಿಯಲ್ಲಿರುವನೇ? ಸಂಭವವೇ ಇಲ್ಲ. ಇಲ್ಲಾದರೋ ಭಗವಂತನು ಎಲ್ಲ ಕಡೆಗಳಲ್ಲಿ ವಿರಾಜಮಾನನಾಗಿದ್ದಾನೆ, ಅವನನ್ನು ಸುಹೃದ್ ಎಂದು ತಿಳಿಯುವುದರಿಂದಲೇ ಶಾಂತಿ ಸಿಗುತ್ತದೆ. ಸುಹೃದ್ ಎಂದು ತಿಳಿದುಕೊಂಡರೆ ತನ್ನ ಬಾಗಿಲಲ್ಲಿ ಬಿದ್ದಿರುವ ಭಿಕ್ಷುಕನನ್ನು ಆ ಯಜಮಾನನು ದಿನವೂ ಕಾಪಾಡುತ್ತಾನೆ. ಬೇಡದೆ ಕೊಡುತ್ತಾನೆ ಹಾಗೂ ಬೇಡಿದ ಮೇಲಂತೂ ಆಗಲೇ ಸಿಕ್ಕಿಬಿಡುತ್ತದೆ. ಭಗವಂತನು ಕಾರಣವಿಲ್ಲದೆ ದಯೆ ಮತ್ತು ಪ್ರೇಮ ಮಾಡುವವನಾಗಿದ್ದಾನೆ ಎಂದು ಅವನನ್ನು ಸುಹೃದ್ ಎಂದು ತಿಳಿದುಕೊಂಡರೆ ಮತ್ತೆ ನಾವು ಭಗವಂತನನ್ನು ಬಿಟ್ಟು ಯಾರನ್ನಾದರು ಪ್ರೇಮಿಸಬಲ್ಲೆವೇ? ಎಂದೂ ಇಲ್ಲ. ಹಾಗಿರುವಾಗ ನಾವು ಆ ಪರಮ ದಯಾಳು, ಪರಮ ಪ್ರೇಮೀ ಭಗವಂತನಲ್ಲಿ ಪ್ರೇಮವನ್ನು ಬೇಡದೆ ಹೇಗೆ ಇರಬಲ್ಲೆವು? ಅವನಾದರೋ ಬೇಡದೆಯೇ ಎಲ್ಲವನ್ನು ಕೊಡುತ್ತಾನೆ. ಕಾರಣವಿಲ್ಲದ ದಯಾಳುವಾಗಿದ್ದಾನೆ, ಹೇತುರಹಿತ ಪ್ರೇಮಿಯಾಗಿದ್ದಾನೆ, ಅವನಿಗೆ ಸಮಾನರು ಯಾರು ಇಲ್ಲವೇ ಇಲ್ಲ. ಇದರಿಂದಲೂ ಹೆಚ್ಚಾದ ಒಂದು ಮಾತಿದೆ-ಭಗವಂತನು ಹೇತುರಹಿತ ದಯೆಮಾಡುವವನಾಗಿದ್ದಾನೆ, ಕಾರಣವಿಲ್ಲದೆ ಪ್ರೇಮಿಸುವವನಾಗಿದ್ದಾನೆ, ಅವನಲ್ಲಿ ಇಂತಹ ಒಂದು ಭಾರೀದೊಡ್ಡ ಗುಣವಿದೆ ಎಂಬ ಮಾತಿನ ಜ್ಞಾನ ನಮಗೆ ಎಂದಿಗೆ ಆಗುತ್ತದೋ, ಆಗಲೇ ನಾವೂ ಕೂಡ ಎಲ್ಲ ಭೂತರ ಪರಮಪ್ರೇಮೀ, ಪರಮದಯಾಳುಗಳಾಗಬಲ್ಲೆವು. ಭಗವಂತನು ಹೇತುರಹಿತ ಪ್ರೇಮ ಮಾಡುವವನಾಗಿದ್ದಾನೆ ಎಂದು ತಿಳಿಯುವವನೂ ಕೂಡ ಬಳಿಕ ಹಾಗೆಯೇ ಆಗುತ್ತಾನೆ.<span class="char-style-override-3"> ‘ಹೇತುರಹಿತ ಜಗ ಜುಗ ಉಪಕಾರೀ ತುಮ್ಹ ತುಮ್ಹಾರ ಸೇವಕ ಅಸುರಾರೀ’</span> ಹೇ ಅಸುರಾರೀ! ಕಾರಣವಿಲ್ಲದೆ ಪ್ರೇಮ ಮಾಡುವವನು ನೀನೇ ಆಗಿರುವೆ ಅಥವಾ ನಿನ್ನ ಭಕ್ತರಾಗಿದ್ದಾರೆ. ಇಬ್ಬರೇ ಇದ್ದಾರೆ ಮೂರನೇಯವರು ಯಾರೂ ಇಲ್ಲ. ರಾಮನಿಗೆ ಸರಿಯಾಗಿ ಜಗತ್ತಿನಲ್ಲಿ ಕಾರಣವಿಲ್ಲದೆ ಪ್ರೇಮಮಾಡುವವನು ಬೇರೆ ಯಾರೂ ಇಲ್ಲವೆಂದು ನಾವು ತಿಳಿದುಕೊಳ್ಳಬೇಕು. ಈ ಮಾತನ್ನು ತಿಳಿದುಕೊಂಡಮೇಲೆ ಅವನಿಗೆ ರಾಮನಲ್ಲಿ ಅನನ್ಯ ಪ್ರೇಮ ಉಂಟಾಗುತ್ತದೆ.</p>
<p class="Shlok">‘ಉಮಾ ರಾಮ ಸಮ ಹಿತ ಜಗ ಮಾಹೀ । ಗುರು ಪಿತು ಮಾತು ಬಂಧು ಕೋವು ನಾಹೀ<span class="char-style-override-4">ಂ </span>॥</p>
<p class="Text">ಹೇ ಉಮೆ! ರಾಮನಂತೆ ಹಿತವನ್ನು ಮಾಡುವವರು, ತಂದೆ-ತಾಯಿ, ಗುರು-ಬಂಧು-ಬಾಂಧವರು ಯಾರೂ ಇಲ್ಲ, ಈ ಪ್ರಕಾರವಾಗಿ ಭಗವಂತನಿಗೆ ಸಮಾನವಾಗಿ ನಮ್ಮ ಹಿತೈಷಿ-ಪ್ರೇಮೀ ಈ ಪ್ರಪಂಚದಲ್ಲಿ ಯಾರೂ ಇಲ್ಲವೆಂಬ ಜ್ಞಾನ ನಮಗೆ ಉಂಟಾದರೆ, ನಾವು ಭಗವಂತನನ್ನು ಬಿಟ್ಟು ಸಾಂಸಾರಿಕ ಜಡ ಪದಾರ್ಥಗಳನ್ನು-ಭೋಗಗಳನ್ನು ಎಂದಾದರೂ ಪ್ರೇಮಿಸಬಲ್ಲೆವೇ? ಒಂದು ವೇಳೆ ಪ್ರೇಮಿಸಿದರೆ ನಾವು ತಿಳಿದಿಲ್ಲವೆಂದೇ ಆಯಿತು. ಭಗವಂತನ ತತ್ತ್ವರಹಸ್ಯವನ್ನು ತಿಳಿದಾಗ ಭಗವಂತನನ್ನು ಬಿಟ್ಟು ಬೇರೆ ಯಾರನ್ನೂ ನಾವು ಪ್ರೇಮಿಸಲಾರೆವು. ಬೇರೆಯವರನ್ನು ಪ್ರೇಮಿಸಿದರೆ ಎಲ್ಲರನ್ನು ಭಗವಂತನೆಂದು ತಿಳಿದೇ ಪ್ರೇಮಿಸುವೆವು. ವಿಷಯ-ಭೋಗಾದಿಗಳಿಂದ ನಮಗೆ ಆನಂದ ದೊರಕಿದರೆ ನಾವು ಭಗವಂತನನ್ನು ಹೇತುರಹಿತ ಪ್ರೇಮಿ ಎಂದು ಎಲ್ಲಿ ತಿಳಿದಿದ್ದೇವೆ? ನಾವು ಬೇರೆಯವರನ್ನು ಪ್ರೇಮಿಸುವುದೇ ಭಗವಂತನ ತತ್ತ್ವರಹಸ್ಯವನ್ನು ತಿಳಿಯದಿರುವುದಾಗಿದೆ.</p>
<p class="Text">ರಾಮಚರಿತ ಮಾನಸದ ಉತ್ತರ ಕಾಂಡದಲ್ಲಿ ಭಗವಾನ್ ಶ್ರೀರಾಮನ ಉಪದೇಶವನ್ನು ಕೇಳಿದ ಪ್ರಜೆಗಳು ಹೀಗೆ ಹೇಳುತ್ತಾರೆ- ಹೇ ಪ್ರಭು! ಪ್ರಪಂಚದಲ್ಲಿ ಎಲ್ಲರೂ ಸ್ವಾರ್ಥದ, ಉದ್ದೇಶದಿಂದ ಸ್ನೇಹಿತರಾಗುತ್ತಾರೆ. ಭಗವಂತ ಮತ್ತು ಅವನ ಭಕ್ತರಲ್ಲದೆ ಸ್ವಪ್ನದಲ್ಲಿಯೂ ಸ್ವಾರ್ಥವನ್ನು ಬಿಟ್ಟು ಮೈತ್ರಿ ಮಾಡುವವರು ಯಾರೂ ಇಲ್ಲ. ಈ ಪ್ರಕಾರದಿಂದ ಯಾರು ತಿಳಿಯುತ್ತಾರೋ, ಅವರಿಗೆ ಭಗವಂತನಲ್ಲಿ ಅನನ್ಯ ಮತ್ತು ವಿಶುದ್ಧ ಪ್ರೇಮ ಉಂಟಾಗುತ್ತದೆ. ಭಗವತ್ ಪ್ರೇಮಿಯಲ್ಲಿ, ಭಗವಂತನ ಪ್ರಿಯತಮನಲ್ಲಿ ಕಂಡುಬರುವ ಲಕ್ಷಣಗಳು ಅವನಲ್ಲಿ ಬಂದುಬಿಡುತ್ತವೆ.</p>
<p class="Shlok">ಅದ್ವೇಷ್ಟಾ ಸರ್ವಭೂತಾನಾಂ ಮೈತ್ರಃ ಕರುಣ ಏವ ಚ ।</p>
<p class="Shlok">ನಿರ್ಮಮೋ ನಿರಹಂಕಾರಃ ಸಮದುಃಖಸುಖಃ ಕ್ಷಮೀ ॥</p>
<p class="Shlok">ಸಂತುಷ್ಟಃ ಸತತಂ ಯೋಗಿ ಯತಾತ್ಮಾ ದೃಢನಿಶ್ಚಯಃ ।</p>
<p class="Shlok">ಮಯ್ಯರ್ಪಿತಮನೋಬುದ್ಧಿರ್ಯೋಮದ್ಭಕ್ತಃ ಸಮೇ ಪ್ರಿಯಃ ॥ </p>
<p class="TXT-Right">					 (ಗೀತಾ 12/13,14)</p>
<p class="Text para-style-override-2">ಯಾವುದೇ ಪ್ರಾಣಿಗಳಲ್ಲಿ ದ್ವೇಷ ಭಾವವಿರಿಸದಿರುವ ಆ ನನ್ನ ಭಕ್ತನು ನನಗೆ ಪ್ರಿಯನಾಗಿದ್ದಾನೆ. ಏಕೆಂದರೆ ಯಾರು ಎಲ್ಲ ಭೂತರ ಸುಹೃದ್ ಆಗಿದ್ದಾನೋ, ಅವನಿಗೆ ಯಾರಲ್ಲಿಯೂ ದ್ವೇಷಭಾವವಿಲ್ಲವೋ ಮತ್ತು ದ್ವೇಷವಿದ್ದರೆ ಅವನು ಎಲ್ಲರ ಸುಹೃದ್ ಅಲ್ಲ. ಅವನಿಗೆ ಮಮತಾರಹಿತ ಮಿತ್ರತೆ ಇದೆ, ಕಾರಣವಿಲ್ಲದ ಮಿತ್ರತೆ ಇದೆ, ಯಾವುದೇ ಪ್ರಯೋಜನವಿಲ್ಲದಿರುವ, ಎಲ್ಲರಲ್ಲಿ ಮಿತ್ರತೆ ಇದೆ, ಮಿತ್ರನಂತೆ ಭಾವವಿದೆ, ಎಲ್ಲರ ಮೇಲೆ ಹೇತುರಹಿತ ದಯೆ ಇದೆ, ಭಗವಂತನು ಹೇತುರಹಿತ ದಯಾಳು ಆಗಿದ್ದಂತೆ ಆ ಪುರುಷನು ಹೇತುರಹಿತ ದಯಾಳುವಾಗಿದ್ದಾನೆ, ಹೇತುರಹಿತ ಪ್ರೇಮಿಯಾಗಿದ್ದಾನೆ. ಹೇತುರಹಿತ ಶಬ್ದ ಸ್ಪಷ್ಟವಾಗಲಿಲ್ಲ ಎಂದು ಹೇಳಿದಾಗ, ಹೇಳುತ್ತಾರೆ- ‘ನಿರ್ಮಮೋ’ ಅಂದರೆ ಯಾರಲ್ಲಿಯೂ ಮಮತೆ ಇಲ್ಲ. ನನ್ನ ತಮ್ಮನಾಗಿದ್ದಾನೆ, ನನ್ನ ಮಗನಾಗಿದ್ದಾನೆ, ಚಿಕ್ಕಪ್ಪನಾಗಿದ್ದಾನೆ ಎಂಬ ಮಮತೆ ಯಾರಲ್ಲಿಯೂ ಇಲ್ಲದಿರುವುದು. ಇವೆಲ್ಲ ಸಂಬಂಧದಿಂದ ಎಲ್ಲರ ಮೇಲೆ ದಯೆ ಇರುವುದಿಲ್ಲ. <span class="char-style-override-3">‘ನಿರಹಂಕಾರಃ’ </span>ಹೀಗಾದಾಗ ನಾನು ಹೇತುರಹಿತ ದಯಾಳುವಾಗಿದ್ದೇನೆ, ಪ್ರೇಮಿಯಾಗಿದ್ದಾನೆ ಎಂಬ ಅಹಂಕಾರವೂ ಇರುವುದಿಲ್ಲ, ಅವನಲ್ಲಿ ಅಹಂಕಾರದ ನಾಮಾವಶೇಷವೂ ಇರುವುದಿಲ್ಲ. <span class="char-style-override-3">‘ಸಮದುಃಖಸುಖಃ’ </span>ಸುಖ-ದುಃಖ ಪ್ರಾಪ್ತಿಯಾದಾಗ ಅವನು ಅದನ್ನು ಭಗವಂತನು ಕಳಿಸಿದ ಉಡುಗೊರೆ ಎಂದು ತಿಳಿದು ಅದರಲ್ಲಿ ಸಮಚಿತ್ತನಾಗಿರುತ್ತಾನೆ. ‘ಕ್ಷಮೀ’ ಯಾರೇ ಮನುಷ್ಯನು ತನಗೆ ಎಷ್ಟೇ ಅಪರಾಧ ಮಾಡಿದರೂ ಅದನ್ನು ಅಪರಾಧವೆಂದೇ ತಿಳಿಯುವುದಿಲ್ಲ. ಅಪರಾಧವೆಂದು ತಿಳಿದು ಕ್ಷಮಿಸುವುದು ದೂರವುಳಿಯಿತು, ಅವನ ಅಪರಾಧವೆಂದೇ ತಿಳಿಯುವುದಿಲ್ಲ. ಹೇಗೆಂದರೆ ಯಾವುದಾದರು ಆರು ತಿಂಗಳ, ಒಂದು ವರ್ಷದ ಮಗು ಅಪ್ಪನ ಮೀಸೆ ಎಳೆದರೆ ಅದನ್ನು ಅಪರಾಧವೆಂದು ಪರಿಗಣಿಸಲಾಗುತ್ತದೆಯೇ? ತಂದೆ ಹೇಳುತ್ತಾನೆ, ಅದರ ತಪ್ಪು ಇಲ್ಲವೇ ಇಲ್ಲ. ತಾಯಿಯು ಮಗುವಿಗೆ ಹೊಡೆದರೆ ಮಗು ಹೊಡೆಯುವ ತತ್ತ್ವವೇ ತಿಳಿಯುವುದಿಲ್ಲ, ಎಂದಾದರು ಅಪ್ಪನಿಗೆ ಗುದ್ದಿಬಿಡುತ್ತದೆ. ವರ್ಷದೊಳಗಿನ ಮಗುವಾಗಿದ್ದರೆ ಅದು ಏನು ತಿಳಿದೀತು? ಅಪ್ಪನೂ ಅದನ್ನು ಅಪರಾಧವೆಂದು ತಳಿಯುವುದಿಲ್ಲ. ಹೀಗೆಯೇ ಯಾರಾದರು ವೈದ್ಯರು ರೋಗಿಯನ್ನು ನೋಡಲು ಹೋಗುತ್ತಾನೆ. ರೋಗಿ ಪೂರ್ಣವಾಗಿ ಸನ್ನಿಪಾತದಲ್ಲಿದ್ದಾನೆ ಅಥವಾ ಹುಚ್ಚನಾಗಿದ್ದಾನೆ, ಅರ್ಥಾತ್ ತ್ರಿದೋಷವಾಗಿದೆ, ಅದರಿಂದ ಅವನು ಪ್ರಲಾಪಿಸುತ್ತಿದ್ದಾನೆ. ಬೈಯ್ಯುತ್ತಾನೆ, ಹತ್ತಿರ ಬಂದವರನ್ನು ಹೊಡೆದೇಬಿಡುತ್ತಾನೆ. ವೈದ್ಯನನ್ನೂ ಹೊಡೆದು ಬಿಡುತ್ತಾನೆ, ಆದರೆ ವೈದ್ಯನು ಅದನ್ನು ಅಪರಾಧವೆಂದು ತಿಳಿಯುವುದಿಲ್ಲ. ಏಕೆಂದರೆ ಅವನು ಹುಚ್ಚನಾಗಿದ್ದಾನೆ, ಅವನಿಗೆ ಯಾವ ಮಾತಿನ ಎಚ್ಚರವಿರುವುದಿಲ್ಲ. ವೈದ್ಯನು ಅವನಿಗೆ ಹೊಡೆಯುವುದಿಲ್ಲ. ಈ ಪ್ರಕಾರ ಪ್ರಪಂಚದಲ್ಲಿ ಸಾ‘ಾರಣ ತಂದೆ-ತಾಯಿಯವರು, ವೈದ್ಯರೂ ಕೂಡ ಅವನ ಮಾತಿನಬಗ್ಗೆ ಲಕ್ಷ್ಯಕೊಡುವುದಿಲ್ಲವೆಂದಾದರೆ ಮಾಯೆಯಲ್ಲಿ ಉನ್ಮತ್ತನಾದ ಮನುಷ್ಯನ ಕ್ರಿಯೆಯಬಗ್ಗೆ ಜ್ಞಾನೀ ಮಹಾತ್ಮರು ಹೇಗೆ ಲಕ್ಷ್ಯಕೊಡಬಲ್ಲರು? ಅದರಿಂದ ಈ ಅಪರಾಧವನ್ನು ಅಪರಾಧವೆಂದು ಒಪ್ಪಲಾಗುವುದಿಲ್ಲ. <span class="char-style-override-3">‘ಸಂತುಷ್ಟಃ ಸತತಂ ಯೋಗೀ’ </span>ಇಂತಹ ಯೋಗೀ ಮಹಾತ್ಮರು ಎಲ್ಲಾ ಸಮಯದಲ್ಲಿ ಆನಂದದಲ್ಲಿ ಮುಳುಗಿರುತ್ತಾರೆ, ಸಂತುಷ್ಟರಾಗಿರುತ್ತಾರೆ. ಪರಮಾತ್ಮನ ಸ್ವರೂಪದಲ್ಲಿ ಮಗ್ನರಾಗಿರುತ್ತಾರೆ. ‘ಯತಾತ್ಮಾ’ ಅವನು ಮನಸ್ಸನ್ನು ವಶಮಾಡಿಕೊಂಡಿರುವನು. <span class="char-style-override-3">‘ಮಯ್ಯರ್ಪಿತಮನೋಬುದ್ಧಿಃ’</span> ದೃಢ ನಿಶ್ಚಯದಿಂದ ನನ್ನಲ್ಲಿ ಮನ-ಬುದ್ಧಿಗಳನ್ನು ಅರ್ಪಿಸಿರುವ ನನ್ನ ಭಕ್ತನು ನನಗೆ ಪ್ರಿಯನಾಗಿದ್ದಾನೆ. ಮನ-ಬುದ್ಧಿಗಳನ್ನು ಸಮರ್ಪಿಸಲು ಭಗವಂತನಲ್ಲದೆ ಬೇರೆ ಪದಾರ್ಥವು ಇಲ್ಲವೇ ಇಲ್ಲ. ಅವನ ಮನಸ್ಸು ಓರ್ವ ಭಗವಂತನನ್ನು ಬಿಟ್ಟು ಬೇರೆಯಾವ ವಸ್ತುವಿನ ಚಿಂತನೆ ಕೂಡ ಮಾಡುವುದಿಲ್ಲ. ಅವನು ಮನಸ್ಸು ಎಲ್ಲಿಗೆ ಹೋಗುತ್ತದೋ ಅಲ್ಲೇ ಭಗವಂತನ ಸ್ವರೂಪದ ಚಿಂತನೆಮಾಡುತ್ತಾನೆ. ಇಂತಹ ನನ್ನ ಭಕ್ತನು ನನಗೆ ಪ್ರಿಯನು. ಈ ಲಕ್ಷಣಗಳು ಆ ಭಕ್ತನಲ್ಲಿ ಬಂದುಬಿಡುತ್ತವೆ. ಭಗವಂತನು ಎಲ್ಲರ ಸುಹೃದ್ ಆಗಿದ್ದಾನಾದರೆ ಭಕ್ತನೂ ಕೂಡ ಎಲ್ಲರ ಸುಹೃದ್ ಆಗುತ್ತಾನೆ. ನಾವು ಎಲ್ಲರ ಸುಹೃದ್ ಆಗದಿದ್ದರೂ ಕನಿಷ್ಟಪಕ್ಷ ಪರಮ ದಯಾಳು ಭಗವಂತನ ಬಳಿಗೆ ಹೋಗಿ ಅತ್ತರೆ ದುಃಖದಿಂದ ರಹಿತರಾಗುತ್ತೇವೆ, ಯಾರಿಗೆ ಭಗವಂತನ ಪ್ರಾಪ್ತಿಯಾಗಲಿಲ್ಲವೋ ಅವನು ಪರಮಾತ್ಮನನ್ನು ಪಡೆದುಕೊಳ್ಳುತ್ತಾನೆ; ಅಂದರೆ ಪರಮಶಾಂತಿಯನ್ನು ಪಡೆದುಕೊಳ್ಳುತ್ತಾನೆ. ಈ ಪ್ರಕಾರದಿಂದ ಭಗವಂತನನ್ನು ತಿಳಿದವನು ಹೇಗೆ ಭಿಕ್ಷುಕನು ಶ್ರೀಮಂತನ ಬಳಿಗೆ ಹೋಗಿ ತನ್ನ ದರಿದ್ರತೆಯನ್ನು ದೂರಮಾಡಿಕೊಳ್ಳುವನೋ ಹಾಗೇ ಭಗವಂತನಿಂದ ಪೂರ್ಣಲಾಭ ಪಡೆದು ಅವನನ್ನು ಪ್ರಾಪ್ತಿ ಮಾಡಿಕೊಳ್ಳುತ್ತಾನೆ. ತನ್ನ ಆತ್ಮವನ್ನು ತೃಪ್ತವಾಸಿಕೊಳ್ಳುವನು, ಶಾಂತಿಯ ಲಾಭ ಪಡೆಯುವುದು ಸಾಮಾನ್ಯ ಲಾಭವಾಗಿದೆ. ವಿಶೇಷ ಲಾಭ ಪಡೆಯುವುದೆಂದರೆ ಅವನಂತೆ ಆಗುವುದೇ ಆಗಿದೆ. ಎರಡೂ ಮಾತೂ ಒಂದೇ. ಪರಮಶಾಂತಿಯಾದರೋ ಅವನಿಗೆ ಸಿಕ್ಕಿಯೇ ಸಿಗುತ್ತದೆ ಮತ್ತು ಅವನು ಭಗವಂತನನ್ನು ಪಡೆದುಕೊಳ್ಳುತ್ತಾನೆ. ಭಗವಂತ ಹೇಳುತ್ತಾನೆ- <span class="char-style-override-3">‘ಮಮಸಾಧರ್ಮ್ಯಮಾಗತಾಃ’</span> ನನ್ನಂತೆಯೇ ಧರ್ಮವುಳ್ಳವನಾಗುತ್ತಾನೆ ಅರ್ಥಾತ್ ಹೇಗೆ ನಾನಾಗಿದ್ದೆನೋ ಹಾಗೆಯೇ ಅವನಾಗುತ್ತಾನೆ. ಇದನ್ನು ಭಗವಂತನು ಗೀತೆಯ ಅಧ್ಯಾಯ 14 ಶ್ಲೋಕ 2ರಲ್ಲಿ ಹೇಳಿರುವನು. ಈ ರಹಸ್ಯವನ್ನು ನಿಮಗೆ ಹೇಳಿಬಿಟ್ಟೆ. ನಾವು ಇದರ ತತ್ತ್ವ ಮತ್ತು ರಹಸ್ಯವನ್ನು ತಿಳಿದುಕೊಳ್ಳಬೇಕು. ತಿಳಿಯುವುದೆಂದರೆ ಅದರಂತೆ ಆಗುವುದು.<span></span></p>


<p class="Page-Break"> </p>
<p class="Chapter-Heading" id="toc_marker-10">8. ಭಗವಾನ್ ಶ್ರೀಕೃಷ್ಣನ ಧ್ಯಾನ</p>
<p class="Text">ಭಗವಂತನ ಧ್ಯಾನಮಾಡಲು ಏಕಾಂತ ಮತ್ತು ಪವಿತ್ರ ಸ್ಥಾನವಿರಬೇಕು. ಅಲ್ಲಿ ಯಾವುದೇ ವಿಘ್ನ-ತೊಂದರೆ ಇಲ್ಲದೆ, ಯಾವುದೇ ಗದ್ದಲವಿಲ್ಲದೆ ಶಾಂತವಾದ ಸ್ಥಾನವಾಗಿರಬೇಕು. ಆಸನವು ದರ್ಭೆ ಅಥವಾ ಕಂಬಳಿಯದ್ದಾಗಿರಬೇಕು. ಅದರಲ್ಲಿ ಮಂಡಿಹಾಕಿ ಸುಖವಾಗಿ, ಸ್ಥಿರತೆಯಿಂದ ಕುಳಿತುಕೊಳ್ಳಬೇಕು. ಸ್ವಲ್ಪವೂ ಅಲ್ಲಾಡಬಾರದು, ಪಕ್ಕದಲ್ಲಿ ಯಾರಾದರು ಕುಳಿತಿದ್ದರೆ ಅವನಿಂದ ಸ್ವಲ್ಪ ದೂರದಲ್ಲಿ ಕುಳಿತುಕೊಳ್ಳಬೇಕು. ಮಹರ್ಷಿ ಪತಂಜಲಿಯವರು ಹೇಳುತ್ತಾರೆ- <span class="char-style-override-3">‘ಸ್ಥಿರಸುಖಮಾಸನಮ್’</span> ಆಸನವು ಸ್ಥಿರವಾಗಿ, ಸುಖವಾಗಿ ಅಚಲನಾಗಿ ಕುಳಿತುಕೊಳ್ಳುವಂತಹುದಿರಬೇಕು. ಭಗವಂತನು ಗೀತೆಯಲ್ಲಿ ಹೇಳಿರುವನು- <span class="char-style-override-3">‘ಸಮಂ ಕಾಯಶಿರೋಗ್ರೀವಮ್’</span> ಶರೀರ, ತಲೆ, ಕುತ್ತಿಗೆ ನೇರವಾಗಿ ಒಂದೇ ರೀತಿಯಲ್ಲಿರಬೇಕು. ಮೇರುದಂಡವು ನೇರವಾಗಿದ್ದು ಸಮನಾಗಿರಬೇಕು. ಆಸನದಲ್ಲಿ ಕುಳಿತುಕೊಂಡ ಬಳಿಕ ಮನಸ್ಸಿನಲ್ಲಿರುವ ಪ್ರಾಪಂಚಿಕ ನಾನಾಪ್ರಕಾರದ ಕಾಮನೆಗಳೆಲ್ಲವನ್ನು, ಒಮ್ಮೆಲೇ ನಿಃಶ್ಚೇಷ್ಟಿತವಾಗಿಸಬೇಕು ಹಾಗೂ ಆಸಕ್ತಿಯಿಂದಲೂ ಕೂಡ ರಹಿತನಾಗಬೇಕು. ಪ್ರಪಂಚದಲ್ಲಿ ಸುಖ-ಬುದ್ಧಿ ಇರುವುದರಿಂದ ಅದರಲ್ಲಿ ಆಸಕ್ತಿ ಮತ್ತು ವಿಷಯಗಳ ಚಿಂತನೆ ಆಗುತ್ತಿರುತ್ತದೆ. ಆಸಕ್ತಿ ಇರುವುದರಿಂದಲೇ ಅದರಲ್ಲಿ ಕಾಮನೆ ಉಂಟಾಗುತ್ತದೆ. ಪ್ರಪಂಚದಲ್ಲಿ ಎಲ್ಲಿಯೂ ಆಸಕ್ತಿ ಇಲ್ಲದಿದ್ದರೆ ಕಾಮನೆಯೂ ಉಂಟಾಗುವುದಿಲ್ಲ. ಪ್ರಪಂಚದ ಪದಾರ್ಥಗಳಲ್ಲಿ ಸುಖ-ಬುದ್ಧಿಯು ಅಜ್ಞಾನದಿಂದ ಇರುತ್ತದೆ. ವಾಸ್ತವವಾಗಿ ಪ್ರಪಂಚದಲ್ಲಿ ಸುಖವು ಇಲ್ಲವೇ ಇಲ್ಲ. ಪ್ರಪಂಚವು ಪರಿಣಾಮೀ, ವಿನಾಶಶೀಲ ಮತ್ತು ಅನಿತ್ಯವಾಗಿದೆ. ಅದಕ್ಕಾಗಿ ಅದನ್ನು ಮರೆಸಿಬಿಡಬೇಕು. ಪ್ರಪಂಚವನ್ನು ನಾಶಯುಕ್ತ ಮತ್ತು ಕ್ಷಣಭಂಗುರವೆಂದು ತಿಳಿದುಕೊಂಡು ಸಂಕಲ್ಪರಹಿತನಾಗಬೇಕು. ಇದರಲ್ಲಿ ಸ್ವಲ್ಪವಾದರೂ ಅಸ್ತಿತ್ವ ಅಥವಾ ಆಸಕ್ತಿ ಇದ್ದರೆ ಅದನ್ನು ದೂರಮಾಡಿಬಿಡಬೇಕು ಮತ್ತೆ ಧ್ಯಾನಮಾಡಬೇಕು. ಭಗವಂತನು ನಿರ್ಗುಣ-ನಿರಾಕಾರ ರೂಪದಲ್ಲಿ ಎಲ್ಲಾ ಹೊತ್ತಿನಲ್ಲಿ-ಎಲ್ಲೆಡೆ ಇದ್ದಾನೆ ಎಂದು ತಿಳಿದುಕೊಳ್ಳಬೇಕು. ಇದೇ ಭಗವಂತನು ಸಗುಣ-ನಿರಾಕಾರದ ರೂಪದಲ್ಲಿ ಪ್ರಕಟನಾಗಿ ಮತ್ತೆ ಸಗುಣ-ಸಾಕಾರದ ರೂಪದಲ್ಲಿ ಪ್ರಕಟನಾಗುತ್ತಾನೆ. ಆಕಾಶದಲ್ಲಿ ನಿರಾಕಾರರೂಪದಿಂದ ಯಾವಾಗಲೂ ನೀರು ಇರುವಂತೆ ಮತ್ತು ಅದೇ ನೀರು ಮಂಜಾಗಿ ಮೋಡಗಳ ರೂಪವನ್ನು ಧರಿಸಿ ನೀರು ಹಾಗೂ ಮಂಜುಗಡ್ಡೆಯ ರೂಪದಲ್ಲಿ ವೃಷ್ಟಿಯಾಗುತ್ತದೆ. ಆಕಾಶದಲ್ಲಿ ನಿರಾಕಾರ ರೂಪದಲ್ಲಿರುವ ನೀರೇ ಮೋಡಗಳರೂಪದಲ್ಲಿ, ಹನಿಗಳಾಗಿ, ಮಂಜುಗಡ್ಡೆಯ ರೂಪದಲ್ಲಿಯೂ ಇದೆ. ಇದೇ ಪ್ರಕಾರ ನಿರ್ಗುಣ-ನಿರಾಕಾರ ಪರಮಾತ್ಮನೇ ಸಗುಣ-ನಿರಾಕಾರ ರೂಪದಲ್ಲಿ ಪ್ರಕಟನಾಗಿ ಮತ್ತೆ ಮಹಾನ್ ಪ್ರಕಾಶದ ರೂಪದಲ್ಲಿ ಸಗುಣ-ಸಾಕಾರದ ರೂಪದಲ್ಲಿ ಪ್ರಕಟನಾದರೆ ಧಾತುವಿನಿಂದ ವಿಚಾರಮಾಡಿದಾಗ ಸಗುಣ-ನಿರ್ಗುಣ, ಸಾಕಾರ-ನಿರಾಕಾರ ಭಗವಂತನ ರೂಪಗಳು ಒಂದೇ ಆಗಿದೆ.</p>
<p class="Text">ಸತ್-ಚಿತ್ ಆನಂದ ಓರ್ವ ಪರಮಾತ್ಮನಲ್ಲದೆ ಬೇರೆ ಯಾವ ವಸ್ತುವೂ ಇಲ್ಲ. ಜಲವು ವಿಕಾರಿಯಾಗಿರುವಂತೆ ಭಗವಂತನು ವಿಕಾರಿಯಾಗಿದ್ದಾನೋ? ಎಂದು ಯಾರಾದರು ಕೇಳಿದರೆ-ಬ್ರಹ್ಮವಾದರೋ ನಿರ್ವಿಕಾರಿಯಾಗಿದ್ದಾನೆ, ಅವನಲ್ಲಿ ಯಾವುದೇ ವಿಕಾರ ಉಂಟಾಗುವುದಿಲ್ಲ. ವಿಕಾರದಿಂದ ಕೂಡಿದ ಅಜ್ಞಾನೀ ಮನುಷ್ಯರಿಗೆ ತಮ್ಮ ವಿಕಾರವು ಬ್ರಹ್ಮನಲ್ಲಿ ಕಾಣುತ್ತದೆ. ಅವನಲ್ಲಿ ಯಾವುದೇ ವಿಕಾರ ಇಲ್ಲವೇ ಇಲ್ಲ. ಹೇಗೆ ಆಕಾಶವು ಪೂರ್ಣವಾಗಿ ನಿರ್ಮಲವಾಗಿದೆಯೋ ಅದಕ್ಕಿಂತಲೂ ಭಗವಂತನು ನಿರ್ಮಲನಾಗಿದ್ದಾನೆ. ಭಗವಂತನ ಭಕ್ತರು ಭಗವಂತನ ಸಗುಣ-ಸಾಕಾರ ರೂಪವನ್ನು ನೋಡಲು ಬಯಸುತ್ತಾರೆ. ಅವನ ಪ್ರೇಮದ ಕಾರಣ ನಿರಾಕಾರ ಭಗವಂತನು ಸಾಕಾರ-ರೂಪದಲ್ಲಿ ಬರುತ್ತಾನೆ. ಆ ಭಗವಂತನ ಗುಣಗಳೆಲ್ಲ ದಿವ್ಯ ಮತ್ತು ಚೇತನವಾಗಿವೆ. ಭಗವಂತನ ಸಾಕಾರ ರೂಪವೂ ಚೇತನವಾಗಿದೆ. ಭಗವಂತನು ಅವತಾರವೆತ್ತುವಾಗ ತನ್ನ ಮೇಲೆ ಒಂದು ಮಾಯೆಯ ತೆರೆ ಹಾಕಿಕೊಳ್ಳುತ್ತಾನೆ ಹಾಗೂ ನಿಜವಾದ ರೂಪವನ್ನು ಮರೆಸಿರುತ್ತಾನೆ; ಆದರೆ ಭಕ್ತರಮುಂದೆ ತನ್ನ ನಿಜವಾದ ರೂಪವನ್ನು ಪ್ರಕಟಿಸುತ್ತಾನೆ. ಅದರಿಂದ ಭಕ್ತರ ದೃಷ್ಟಿಯು ದಿವ್ಯವಾಗುತ್ತದೆ, ಅದಕ್ಕಾಗಿ ಅವರು ಭಗವಂತನ ಆ ದಿವ್ಯ ಸಗುಣ ಸ್ವರೂಪವನ್ನು ನೋಡಬಲ್ಲವರಾಗುತ್ತಾರೆ.</p>
<p class="Text">ಭಗವಂತನ ಸ್ವರೂಪ ಅಲೌಕಿಕ, ದಿವ್ಯ ಮತ್ತು ಚಿನ್ಮಯ ಗುಣಳಿಂದ ಕೂಡಿದೆ ಮತ್ತೆ ಇಂತಹ ಭಗವಂತನ ಸ್ವರೂಪವು ಸಗುಣ-ಸಾಕಾರದ ರೂಪದಲ್ಲಿ ಹೇಗೆ ಪ್ರಕಟವಾಗಬಲ್ಲದು ಎಂದು ಕೇಳಿದರೆ, ಇದರ ಉತ್ತರವು-ಭಕ್ತರ ಪ್ರೇಮದ ಕಾರಣ. ಭಕ್ತರ ಪ್ರೇಮದ ಕಾರಣ ಭಗವಂತನು ಬರುತ್ತಾನೆಂಬುದು ಯಾವುದೇ ಯುಕ್ತಿಸಂಗತ ಮಾತಲ್ಲ. ಆದರೆ ನಿರ್ಗುಣ-ನಿರಾಕಾರ ಬ್ರಹ್ಮವು ಸಗುಣ-ಸಾಕಾರದ ರೂಪದಲ್ಲಿ ಬರುವುದು ಅವನ ಲೀಲೆಯಾಗಿದೆ. ಭಗವಂತನು ಅಸಂಭವವನ್ನು ಸಂಭವವಾಗಿಸುತ್ತಾನೆ, ಅವನಿಗಾಗಿ ಯಾವ ಮಾತು ಅಸಂಭವವಲ್ಲ. ಸಮಸ್ತ ಸಾಕಾರ ಪದಾರ್ಥಗಳು ಮೊದಲು ನಿರಾಕಾರವಾಗಿಯೇ ಇದ್ದುವು. <span class="char-style-override-3">‘ಅವ್ಯಕ್ತಾದ್ ವ್ಯಕ್ತಯಃ ಸರ್ವಾಃ’</span> (ಗೀತಾ 8/18) ಈ ಅವ್ಯಕ್ತದ ಎಲ್ಲ ವ್ಯಕ್ತಿಗಳು ಆ ಅಮೂರ್ತದಿಂದಲೇ ಎಲ್ಲ ಮೂರ್ತಿಗಳು ಮೂರ್ತವಾಗುತ್ತವೆ. ಮೂರ್ತಿವಂತ ಎಷ್ಟು ಪದಾರ್ಥಗಳಿವೆಯೋ, ಅವುಗಳ ಎರಡು ರೂಪಗಳು ಪ್ರತ್ಯಕ್ಷವಾಗಿ ಕಂಡುಬರುತ್ತವೆ. ಹೇಗೆ ನೀರಿನ ವಿಷಯದಲ್ಲಿ ನಾನು ಹೇಳಿದೆನೋ ಹಾಗೇ ಬೆಂಕಿಯ ವಿಷಯದಲ್ಲಿಯೂ ತಿಳಿಯಬೇಕು. ಅಗ್ನಿಯು ಬೆಂಕಿಕಡ್ಡಿಯಲ್ಲಿ ವ್ಯಾಪ್ತವಾಗಿದ್ದು ನಿರಾಕಾರವಾಗಿದೆ. ತಿಕ್ಕಿದಾಗ ಅದು ಪ್ರಕಟವಾಗುತ್ತದೆ-ಸಾಕಾರವಾಗುತ್ತದೆ. ಇದೇ ಪ್ರಕಾರದಿಂದ ಪೃಥ್ವಿಯ ಮೂಲ ರೂಪವು ನಿರಾಕಾರವೇ ಆಗಿದೆ, ಅದೂ ನಂತರ ಸಾಕಾರರೂಪದಲ್ಲಿ ಪರಿವರ್ತಿತವಾಗುತ್ತದೆ. ಹಾಗಿರುವಾಗ ಎಲ್ಲ ಸಾಕಾರ ಪದಾರ್ಥಗಳು ಮೊದಲಿಗೆ ನಿರಾಕಾರವಾಗಿದ್ದುವು, ಅವುಗಳು ಈಗ ಸಾಕಾರ ರೂಪದಲ್ಲಿವೆ, ಆದರೆ ಈ ಪದಾರ್ಥಗಳು ವಿಕಾರಿಗಳಾಗಿವೆ. ಪರಮಾತ್ಮನಾದರೋ ನಿರ್ವಿಕಾರಿಯಾಗಿದ್ದಾನೆ. ಅವನು ತನ್ನ ಪ್ರಕೃತಿಯನ್ನು ವಶಪಡಿಸಿಕೊಂಡು ಯೋಗಮಾಯೆಯಿಂದ ಪ್ರಕಟನಾಗುತ್ತಾನೆ. ಅವನ ಯಥಾರ್ಥ ರೂಪವು ಎಲ್ಲರಿಗೆ ಕಾಣುವುದಿಲ್ಲ.</p>
<p class="Shlok">ನಾಹಂ ಪ್ರಕಾಶಃ ಸರ್ವಸ್ಯ ಯೋಗಮಾಯಾಸಮಾವೃತಃ ।</p>
<p class="TXT-Right">(ಗೀತಾ 7/25)</p>
<p class="Text">ಭಗವಂತನು ಹೇಳುತ್ತಾನೆ-ನಾನು ಎಲ್ಲರಿಗೆ ಕಂಡುಬರುವುದಿಲ್ಲ. ಯೋಗ ಮಾಯೆಯಿಂದ ಆವೃತನಾಗಿರುತ್ತೇನೆ. <span class="char-style-override-3">‘ಮೂಢೋಽಯಂ ನಾಭಿಜಾನಾತಿ’</span> ಮೂಢ ಪುರುಷರು ನನ್ನನ್ನು ತಿಳಿಯುವುದಿಲ್ಲ.<span class="char-style-override-3"> ‘ಲೋಕೋ ಮಾಮಜಮವ್ಯಯಮ್’ </span>ಅಜ ಮತ್ತು ಅವಿನಾಶಿ ಪರಮಾತ್ಮನಾದ ನನ್ನನ್ನು ಮೂಢಜನರು ತಿಳಿಯುವುದಿಲ್ಲ. ಭಕ್ತಜನರ ಮುಂದಿನಿಂದ ನಾನು ನನ್ನ ತೆರೆಯನ್ನು ಸರಿಸಿಕೊಳ್ಳುತ್ತೇನೆ, ಅದರಿಂದ ಅವರು ನನ್ನ ನಿಜವಾದ ರೂಪವನ್ನು ನೋಡಿಕೊಳ್ಳಬಲ್ಲರು. ಭಗವಂತನ ಸಾಕ್ಷಾತ್ಕಾರವಾಗುವುದರಲ್ಲಿ ಪ್ರೇಮವೇ ನಿಜವಾದ ಕಾರಣವಾಗಿದೆ. ಎಲ್ಲಿ ಪ್ರೇಮವಿದೆಯೋ ಅಲ್ಲಿ ಭಗವಂತನು ಪ್ರಕಟನಾಗುತ್ತಾನೆ. ರಾಮಚರಿತ ಮಾನಸದ ಬಾಲಕಾಂಡದಲ್ಲಿ ದೇವತೆಗಳ ಸಭೆಯಲ್ಲಿ ಶಿವನು ಇದನ್ನೇ ಹೇಳುತ್ತಾನೆ —</p>
<p class="Shlok">ಹರಿ ಬ್ಯಾಪಕ ಸರ್ಬತ್ರ ಸಮಾನಾ । ಪ್ರೇಮ ತೇ ಪ್ರಗಟ ಹೋಹಿ ಮೈ ಜಾನಾ ॥</p>
<p class="Text">ಹರಿ-ಪರಮಾತ್ಮನು ಎಲ್ಲ ಕಡೆಗಳಲ್ಲಿ ಪೂರ್ಣರೂಪದಿಂದ ವ್ಯಾಪ್ತನಾಗಿದ್ದಾನೆ, ಅವನು ಪ್ರೇಮವಿರುವಲ್ಲಿ ಪ್ರಕಟನಾಗುತ್ತಾನೆ <span class="char-style-override-3">‘ಹರಿರ್ಹರತಿ ಪಾಪಾನಿ’</span> ಹರಿ ಶಬ್ದ ಅರ್ಥವು ಹರಣಮಾಡುವುದು. ‘ಹರಿ’ ಶಬ್ದದ ಉಚ್ಚಾರದಿಂದ ಸಮಸ್ತ ಪಾಪಗಳು ದೂರವಾಗುತ್ತವೆ. ‘ಹರಿ’ ಶಬ್ದವು ಪರಮಾತ್ಮನ ನಾಮವಾಗಿದೆ ಮತ್ತು ಇದು ಸಮಸ್ತ ಪಾಪಗಳನ್ನು ಕಳೆಯುವಂತಹುದಾಗಿದೆ. ಅದಕ್ಕಾಗಿ ಅವನ ಹೆಸರು ಹರಿಯಾಗಿದೆ. ಹಾಗಂತ ಭಗವಾನ್ ಸಚ್ಚಿದಾನಂದ ಪರಮಾತ್ಮಾ, ಸತ್-ಚಿತ್-ಆನಂದಘನನಿಗೆ ಅನೇಕ ನಾಮಗಳಿವೆ, ಆದರೆ ಇದು ಅವನ ನಾಮವಿಶೇಷವಾಗಿದೆ. ಯಾವುದೇ ವೇದಮಂತ್ರದ ಉಚ್ಚಾರವಾಗುವಾಗ <span class="char-style-override-3">‘ಹರಿಃ ಓಂ’ </span>ಈ ಪ್ರಕಾರ ಹರಿ ಶಬ್ದವು ಓಂಕಾರದ ಜೊತೆಗೆ ಉಚ್ಚರಿಸಲ್ಪಡುತ್ತದೆ. ಈ ಕಾರಣದಂದಲೂ ಇದರ ಮಹತ್ತ್ವ ವಿಶೇಷವಾಗಿದೆ. ಶಬ್ದಾರ್ಥವನ್ನು ನೋಡಿದರೂ ‘ಹರಿ’ ಶಬ್ದವು ವಿಶೇಷ ಮಹತ್ತ್ವದ್ದಾಗಿದೆ. ನಾವು ಈ ಶಬ್ದದಿಂದ ಅವನನ್ನು ಕರೆಯಬೇಕು. ಅವನು ನಮ್ಮ ಎಲ್ಲ ಪಾಪಗಳ ನಾಶಮಾಡಿಬಿಡುವನು, ಪರಮಾತ್ಮನು ಸರ್ವತ್ರ ವ್ಯಾಪ್ತನಾಗಿದ್ದಾನೆ.</p>
<p class="Text">ಭಗವಾನ್ ಶ್ರೀಕೃಷ್ಣನ ಧ್ಯಾನವನ್ನು ನಾವು ಪ್ರೇಮಪೂರ್ವಕವಾಗಿ ಮುಗ್ಧವಾಗಿ ಮಾಡಬೇಕು. ಏಕೆಂದರೆ ಭಗವಂತನು ಪ್ರೇಮದಿಂದ ಸಾಕ್ಷಾತ್ ಪ್ರಕಟನಾಗುತ್ತಾನೆ. ನಾವು ಹೆಚ್ಚು ತನ್ಮಯರಾಗಿ ಭಗವಂತನ ಧ್ಯಾನ ಮಾಡಿದಾಗಲೇ ಅವನು ಸಾಕ್ಷಾತ್ ಪ್ರಕಟನಾಗುತ್ತಾನೆ. ದುರ್ವಾಸಮುನಿಯ ಆಗಮನವಾದಾಗ ದ್ರೌಪದಿಯು ತುಂಬಾ ಕರುಣಾಭಾವದಿಂದ ಭಗವಂತನ ಧ್ಯಾನಮಾಡಿದ್ದಳು ಮತ್ತು ಕೂಗಿ ಕರೆದಿದ್ದಳು. ಹೇ ನಾಥಾ! ಹೇ ಗೋಪಾಲಾ! ಹೇ ಗೋವಿಂದಾ! ಹೇ ದಾಮೋದರಾ! ಈ ರೀತಿಯಲ್ಲಿ ಭಗವಂತನ ನಾಮಕೀರ್ತನೆ ಮಾಡಿದಾಗಲೇ ಭಗವಂತನು ಒಮ್ಮಿಂದೊಮ್ಮೆಗೆ ಪ್ರಕಟನಾಗಿದ್ದನು. ಕೀರ್ತನೆ ಮಾಡುವಾಗಲೇ ಭಗವಂತನು ಪ್ರಕಟನಾಗುವಾಗ ಧ್ಯಾನದಲ್ಲಿ ಪ್ರಕಟನಾಗುವುದು ಯಾವ ದೊಡ್ಡ ಮಾತು! ಧ್ಯಾನಮಾಡುವುದೇನೋ ನಮ್ಮ ಅಧೀನವಾಗಿದೆ, ನಾವು ಕೂಡ ಅದೇ ಪ್ರಕಾರದಿಂದ ಭಗವಂತನ ಕೀರ್ತನ-ಧ್ಯಾನಮಾಡಬೇಕು.</p>
<p class="Text">ಬಿಲ್ವಮಂಗಲನು ಹೇಳುತ್ತಾನೆ —</p>
<p class="Text">ಭಗವಂತಾ! ನೀನು ನನ್ನನ್ನು ನಿರ್ಬಲವೆಂದು ತಿಳಿದು ಕೈ ಬಿಡಿಸಿಕೊಂಡು ಹೋಗುತ್ತಿರುವೆ, ಆದರೆ ನೀನು ಹೃದಯದಲ್ಲಿ ನೆಲೆಸಿರುವೆ, ಅಲ್ಲಿಂದ ಹೊರಟುಹೋದರೆ, ನಾನು ನಿನ್ನನ್ನು ಸಾಮರ್ಥ್ಯವುಳ್ಳವನೆಂದು ತಿಳಿಯುತ್ತೇನೆ, ಪುರುಷನೆಂದು ತಿಳಿದೆನು. ಇದು ಅವರು ಪ್ರೇಮದಿಂದ ಹೇಳಿದ್ದರು. ಇದು ಪ್ರೇಮದ ವಿನೋದವಾಗಿದೆ. ಇದನ್ನು ಭಗವಂತನ ತಿರಸ್ಕಾರವೆಂದು ತಿಳಿಯಬಾರದು.</p>
<p class="Text">ಭಗವಾನ್ ಶ್ರೀಕೃಷ್ಣನ ಧ್ಯಾನ ಮಾಡುವ ಮೊದಲು ಏಕಭಾವದಿಂದ, ಸಮಭಾವದಿಂದ, ಜೋರಾಗಿ ಹಿಂದೆ-ಮುಂದಾಗದೆ, ಒಬ್ಬರು ಇನ್ನೊಬ್ಬರ ಸ್ವರ-ಲಯಗಳಲ್ಲಿ ಒಂದಾಗಿ, ಹೆಚ್ಚು ಗಟ್ಟಿ ಹೆಚ್ಚು ಮೆಲ್ಲಗೆ ಇರದೆ ಕರುಣಾಭಾವದಿಂದ ಮುಗ್ಧನಾಗಿ ಭಗವಂತನ ಕೀರ್ತನೆಯನ್ನು ಪದೇ-ಪದೇ ಮಾಡಬೇಕು.</p>
<p class="Shlok">‘ಶ್ರೀಕೃಷ್ಣ ಗೋವಿಂದ ಹರೇ ಮುರಾರೇ, ಹೇ ನಾಥ ನಾರಾಯಣ ವಾಸುದೇವ’</p>
<p class="Text">ಭಗವನ್ನಾಮದ ಕೀರ್ತನೆ ಮಾಡುವಾಗ-ಭಗವಂತನು ಸಗುಣ-ನಿರಾಕಾರ ರೂಪದಲ್ಲಿ ಎಲ್ಲ ಕಡೆಗಳಲ್ಲಿ ಪರಿಪೂರ್ಣನಾಗಿದ್ದಾನೆ. ಭಗವಂತನ ದಿವ್ಯ ಗುಣಗಳು ಎಲ್ಲ ಕಡೆಗಳಲ್ಲಿ ಸಮಭಾವದಿಂದ ಪರಿಪೂರ್ಣವಾಗಿವೆ. ಭಗವಂತನ ಸ್ವರೂಪವು ಸತ್-ಚಿತ್ ಆನಂದಘನವಾಗಿದೆ. ಭಗವಂತನ ಸ್ವರೂಪವು ಸತ್ (ಸತ್ತಾರೂಪೀ) ದಿಂದ, ಚಿತ್ (ಬೋಧಸ್ವರೂಪ-ಜ್ಞಾನಸ್ವರೂಪ)ದಿಂದ ಮತ್ತು ಆನಂದಸ್ವರೂಪದಿಂದ ಎಲ್ಲ ಕಡೆಗಳಲ್ಲಿ ಸಮಭಾವದಿಂದ ಸ್ಥಿತವಾಗಿದೆ. ಅವನ ಸ್ವರೂಪವು ಆಕಾಶಕ್ಕಿಂತಲೂ ಹೆಚ್ಚು ಅನಂತ, ಸಮ, ನಿರಾಕಾರ ಮತ್ತು ಸರ್ವತ್ರ ವ್ಯಾಪ್ತವಾಗಿದೆ. ಆ ಪರಮಾತ್ಮನು ಆನಂದರೂಪದಿಂದ ಎಲ್ಲ ಕಡೆಗಳಲ್ಲಿ ನೆಲೆಸಿದ್ದಾನೆ. ಯಾವುದು ಚೇತನವಾಗಿದೆಯೋ ಅದೇ ಆನಂದವಾಗಿದೆ. ಆನಂದವೇ ಚೈತನ್ಯವಾಗಿದೆ. ಜಗತ್ತಿನಲ್ಲಿ ನಮಗೆ ಕಂಡುಬರುವ ಸಮಭಾವವು ಸಾತ್ತ್ವಿಕಗುಣವಾಗಿದೆ ಅಥವಾ ಮಾಯೆಯ ಸಾತ್ತ್ವಿಕ ಭಾವವಾಗಿದೆ; ಆದುದರಿಂದ ಇದನ್ನು ನಾವು ಸಾತ್ತ್ವಿಕಗುಣವಾಗಿದ್ದರೂ ಜಡವೆಂದು ಹೇಳಬಹುದು. ಈ ಪ್ರಕಾರದಿಂದ ಆಕಾಶದ ಅನಂತತೆಯು ಜಡವಾಗಿದೆ. ಆಕಾಶದ ಸ್ವರೂಪವು ಚಿನ್ಮಯ ಮತ್ತು ಆನಂದಮಯವಲ್ಲ, ಆದರೆ ಪರಮಾತ್ಮನು ಚೇನತಸ್ವರೂಪೀ, ಜ್ಞಾನಸ್ವರೂಪೀ ಮತ್ತು ಆನಂದಸ್ವರೂಪಿಯಾಗಿದ್ದಾನೆ. ಭಾವರೂಪನಾಗಿದ್ದಾನೆ, ಪ್ರೇಮರೂಪೀ, ಅಮೃತಮಯ, ಆನಂದಮಯ, ರಸಮಯನಾಗಿದ್ದಾನೆ-ಇವೆಲ್ಲ ಶಬ್ದಗಳು ಭಗವಂತನ ಸ್ವರೂಪದ ಮಾತಾಯಿತು. ಸ್ವರೂಪವೇ ಗುಣಗಳ ರೂಪದಲ್ಲಿ ಪ್ರಕಟವಾಗುತ್ತದೆ. ಇದಕ್ಕಾಗಿ ಭಗವಂತನು ಸ್ವತಃ ಚೇತನನಾಗಿದ್ದಾನೆ ಮತ್ತು ಅವನ ಗುಣಗಳೂ ಚಿನ್ಮಯವಾಗಿವೆ. ನೀವು ಲಕ್ಷ್ಯಪೂರ್ವಕ ನೋಡಿದರೆ ಸರ್ವತ್ರ ಆನಂದವೇ-ಆನಂದ ಕಂಡುಬರುತ್ತದೆ. ನಾವೆಲ್ಲ ಅಮೃತರೂಪೀ ಆನಂದದ ಸಾಗರದಲ್ಲಿ ಮುಳುಗಿದಂತೆ ಇದೆ. ಈ ಕಂಡುಬರುವ ಶಾಂತಿಯು ಭಗವಂತನಿಂದಲೇ ಉಂಟಾಗುತ್ತದೆ. ಆದ್ದರಂದ ಇದು ಭಗವಂತನ ಸ್ವರೂಪವೇ ಆಗಿದೆ.</p>
<p class="Text">ಈ ಪ್ರಕಾರದಿಂದ ಭಗವಂತನಲ್ಲಿ ಕ್ಷಮೆ, ಶಾಂತಿ, ಸಮತೆ, ಸಂತೋಷ, ಸರಳತೆ ಮುಂತಾದ ಅನಂತ ದಿವ್ಯಗುಣಗಳಿವೆ. ಎಷ್ಟು ಗುಣಗಳು ನಮಗೆ ಕಂಡುಬರುತ್ತವೋ, ಅದಕ್ಕಿಂತಲೂ ಹೆಚ್ಚು ನಮಗೆ ತಿಳಿಯದೇ ಇರುವ ಗುಣಗಳು ಅವನಲ್ಲಿವೆ. ಪ್ರಕೃತಿಯ ಸಾತ್ತ್ವಿಕ ಭಾವವನ್ನು ನಾವು ಮಹತ್ತತ್ತ್ವವೆಂದು ಹೇಳುತ್ತೇವೋ, ಸಮಷ್ಟಿ ಬುದ್ಧಿ ಎಂದು ಹೇಳುತ್ತೇವೋ, ಆ ಬುದ್ಧಿರೂಪೀ ಕನ್ನಡಿಯಲ್ಲಿ ಭಗವಂತನು ಕಂಡುಬರುತ್ತಿದ್ದಾನೆ. ಭಗವಂತನ ಈ ‘ಾವಗಳು ಪ್ರಕಟವಾಗುವುದಾದರೆ ಭಗವಂತನು ವಾಸ್ತವವಾಗಿ ಚಿನ್ಮಯನಾಗಿದ್ದಾನೆ. ಭಗವಂತನ ಸ್ವರೂಪ, ಭಾವ, ಗುಣಗಳ ಸಮೂಹಗಳು ಶುದ್ಧ ಬುದ್ಧಿ ಮತ್ತು ಸಮತ್ತ್ವಬುದ್ಧಿಯಲ್ಲಿ ಬರುತ್ತವೆ. ಈ ಭಾವಗಳು ಬರುವುದರಲ್ಲಿ ಸಾತ್ತ್ವಿಕ ಗುಣಗಳ ಹೆಸರಿನಿಂದ ಹೇಳಲಾಗುತ್ತದೆ. ಪ್ರಕೃತಿಯು ಜಡವಾಗಿರುವ ಕಾರಣ ಅದನ್ನು ನಾವು ಜಡವೆಂದು ಹೇಳುತ್ತೇವೆ. ಆದರೆ ಯಾವುವು ಬುದ್ಧಿಯ ಅಂತರ್ಗತ ಬರುತ್ತವೋ ಅವು ಬುದ್ಧಿಯೊಂದಿಗೆ ಸೇರಿರುವ ಕಾರಣ ಜಡದಂತೆ ಕಂಡುಬಂದರೂ, ವಾಸ್ತವವಾಗಿ ಭಗವಂತನು ಬಿಂಬರೂಪದಿಂದ, ಚಿನ್ಮಯರೂಪದಿಂದ, ಈ ಗುಣಗಳು ಮೇಲೆ-ಕೆಳಗೆ, ಎಡಕ್ಕೆ-ಬಲಕ್ಕೆ ಎಲ್ಲಕಡೆ ಪ್ರತ್ಯಕ್ಷರೂಪದಿಂದ ಪ್ರಕಟವಾಗುತ್ತಿವೆ. ಹೇಗೆ ಭಗವಂತನು ನಿರ್ಗುಣ-ನಿರಾಕಾರ ರೂಪದಲ್ಲಿದ್ದನು ಮತ್ತು ಸಗುಣ-ಸಾಕಾರ ದಿವ್ಯ ರೂಪದಲ್ಲಿ, ಒಂದು ಮಹಾನ್ ಪ್ರಕಾಶದ ರೂಪದಲ್ಲಿ ಅವನನ್ನು ಕಣ್ಣುಗಳಿಂದ ಅನುಭವಿಸಬಲ್ಲರೋ ಹಾಗಾಗುತ್ತಾನೆ. ಸೂರ್ಯೋದಯದ ಒಂದು ನಿಮಿಷ ಮೊದಲು ಜಗತ್ತಿನಲ್ಲಿ ಮಹಾನ್ ಪ್ರಕಾಶ ಉಂಟಾಗುತ್ತದೆ; ಏಕೆಂದರೆ ಮಹಾನ್ ಪ್ರಕಾಶ ಭಗವಂತನ ಸ್ವರೂಪವಾಗಿದೆ. ಅವನ ಪ್ರಕಾಶದಿಂದಲೇ ಸೂರ್ಯ, ಚಂದ್ರ, ನಕ್ಷತ್ರಗಳು ಮತ್ತು ಮಿಂಚು ಮೊದಲಾದವು ಪ್ರಕಾಶಿತವಾಗುತ್ತವೆ. ಅದೇ ಒಂದು ಮಹಾನ್ ಪ್ರಕಾಶದ ಪುಂಜ ಭಗವಾನ್ ಶ್ರೀಕೃಷ್ಣನ ದಿವ್ಯ ಸ್ವರೂಪವಾಗಿದೆ. ಅದೇ ಪ್ರಕಾಶದ ಪುಂಜವಾಗಿರುವುದರಿಂದ ಸಾಕಾರ ರೂಪದಲ್ಲಿ ನಮಗೆ ಕಂಡುಬರುತ್ತದೆ. ಅದಕ್ಕಾಗಿ ಭಗವಾನ್ ಗೋವಿಂದನ ಆಹ್ವಾನ ಮಾಡಬೇಕು. ಆಹ್ವಾನ ಮಾಡುವುದರಿಂದ ಭಗವಂತನು ಒಮ್ಮೆಲೇ ಪ್ರಕಟನಾಗುತ್ತಾನೆ.</p>
<p class="Shlok">ಗೋವಿಂದ ಗೋವಿಂದ ಗೋವಿಂದ ಕೃಷ್ಣ । ಗೋವಿಂದ ಗೋವಿಂದ ಗೋವಿಂದ ಹರೇ ॥</p>
<p class="Shlok">ಕೃಷ್ಮ ಮುರಾರೇ ದೀನ ಬಂಧು ಹರಿ । ಗೋವಿಂದ ಗೋವಿಂದ ಗೋವಿಂದ ಹರೇ ॥</p>
<p class="Shlok">ಕೃಷ್ಣ ಮುರಾರೇ ಕಣ್ಗಳ ಬೆಳಕೆ । ಗೋವಿಂದ ಗೋವಿಂದ ಗೋವಿಂದ ಹರೇ ॥</p>
<p class="Shlok">ಕೃಷ್ಣ ಮುರಾರೇ ಮುನಿಮನ ಹಾರೇ । ಗೋವಿಂದ ಗೋವಿಂದ ಗೋವಿಂದ ಹರೇ ॥</p>
<p class="Shlok">ಕೃಷ್ಣ ಮುರಾರೇ ಗೋಪೀಕಾ ಲೋಲಾ । ಗೋವಿಂದ ಗೋವಿಂದ ಗೋವಿಂದ ಹರೇ॥</p>
<p class="Shlok">ಕೃಷ್ಣ ಮುರಾರೇ ಪ್ರೇಮ ಸ್ವರೂಪಾ । ಗೋವಿಂದ ಗೋವಿಂದ ಗೋವಿಂದ ಹರೇ ॥</p>
<p class="Shlok">ಕೃಷ್ಣ ಮುರಾರೇ ದೀನ ಬಂಧು ಹರಿ । ಗೋವಿಂದ ಗೋವಿಂದ ಗೋವಿಂದ ಹರೇ ॥</p>
<p class="Text">ಆನಂದ! ಆನಂದ! ಆನಂದವಿದೆ!! ನೋಡು ಹೇಗೆ ಆನಂದವಾಗುತ್ತಾ ಇದೆ, ಮಹಾನ್ ಪ್ರಕಾಶದ ರೂಪದಲ್ಲಿ ಪ್ರಕಟನಾಗಿ, ಸಾಕ್ಷಾತ್ ದಿವ್ಯ ರೂಪದಲ್ಲಿ ಆಕಾಶದಲ್ಲಿ ಪ್ರಕಟವಾಗುವಂತಹ ಭಗವಂತನ ಅಲೌಕಿಕ ರೂಪ ಹೇಗಿದೆ! ಆಹಾ! ಆನಂದ, ಆನಂದ, ಆನಂದ, ಪೂರ್ಣಾನಂದ, ಪೂರ್ಣಾನಂದ, ಪೂರ್ಣಾನಂದ!!</p>
<p class="Text">ಭಗವಾನ್ ಶ್ರೀಕೃಷ್ಣನು ಆಕಾಶದಲ್ಲಿ ವಿರಾಜಮಾನನಾಗಿದ್ದಾನೆ, ಭಗವಂತನ ಸ್ವರೂಪವು ಅಂದಾಜು ನಾಲ್ಕು-ನಾಲ್ಕುವರೆ ಅಡಿ ಉದ್ದವಿದೆ ಮತ್ತು ಅವನ ವಯಸ್ಸು ಸಾಧಾರಣ ಹನ್ನೆರಡು ವರ್ಷದ್ದಾಗಿದೆ. ಭಗವಂತನು ಆಕಾಶದಲ್ಲಿ ತುಂಬಾ ಸುಂದರ ರೂಪದಿಂದ ಹೊಳೆಯುತ್ತಿದ್ದಾನೆ. ಅವನ ಚರಣಗಳು ತುಂಬಾ ಸುಂದರವಾಗಿವೆ. ಚರಣತಲದಲ್ಲಿ ಗುಲಾಬಿ ಬಣ್ಣದ ಹೊಳಪು ಮತ್ತು ಊರ್ಧ್ವರೇಖೆಗಳು ಇವೆ. ಬೆರಳುಗಳ ಕೆಳಗೆ ಚಕ್ರ ಮತ್ತು ಶಂಖದಂತೆ ರೇಖೆಗಳಿವೆ, ಅಡಿಕಾಲಿನ ಮಧ್ಯದಲ್ಲಿ ಧ್ವಜ, ಅಂಕುಶ ಹಾಗೂ ವಜ್ರದ ಚಿನ್ಹೆಗಳಿವೆ. ಭಗವಂತನು ಈಗ ಇನ್ನೂ ಹತ್ತಿರ ಬಂದನು. ಆದುದರಿಂದ ಅವನ ಚರಣಗಳ ಮೇಲ್ಭಾಗವು ಕಂಡುಬರಹತ್ತಿತು. ಅವು ತುಂಬಾ ಕೋಮಲವಾಗಿವೆ, ಅದನ್ನು ಮುಟ್ಟುವುದರಿಂದ ಶರೀರದಲ್ಲಿ ರೋಮಾಂಚನವಾಗುತ್ತದೆ. ಯಾವ ಪ್ರಕಾರ ಸಮುದ್ರದಲ್ಲಿ ಅಲೆಗಳು ಏಳುತ್ತವೋ, ಅದೇ ಪ್ರಕಾರದಿಂದ ಶರೀರದಲ್ಲಿ ಆನಂದದ ಅಲೆಗಳು ಏಳುತ್ತಿವೆ. ಭಗವಂತನ ಚರಣ ಹಾಗೂ ಅವನ ಕಾಲುಬೆರಳುಗಳೂ ಕೂಡ ಅಲೌಕಿಕ ಸುಂದರವಾಗಿವೆ. ಉಗುರುಗಳಲ್ಲಿ ಬೇರೆಯೇ ಹೊಳಪು ಇದೆ. ಭಗವಂತನು ನೂಪುರಗಳನ್ನು ತೊಟ್ಟಿರುವನು, ಎರಡೂ ಮೀನಖಂಡಗಳೂ, ಕಾಲುಗಳೂ, ತೊಡೆಗಳೂ ಪರಮ ಸಂದರವಾಗಿವೆ. ಪೀತಾಂಬರವನ್ನು ಉಟ್ಟಿರುವನು, ಅದರಿಂದ ಅವನ ಸ್ವರೂಪವು ಸುಶೋಭಿತವಾಗಿದೆ. ಪೀತಾಂಬರವು ತೆಳ್ಳಗಿದ್ದು ಅದರಿಂದ ಭಗವಂತನ ಸ್ವರೂಪವು ಇಣುಕುತ್ತ, ಹೊಳೆಯುತ್ತ ಖಂಡಿತವಾಗಿ ಪ್ರತ್ಯಕ್ಷದಂತೆ ಕಾಣುತ್ತಿದೆ. ಕೇಸರೀ ಬಣ್ಣದ ಉಡುಪನ್ನು ಧರಿಸಿರುವನು. ಅದು ಕೂಡಾ ತುಂಬಾ ತೆಳ್ಳಗಿದೆ. ಅದರೊಳಗಿಂದಲೂ ಭಗವಂತನ ಸ್ವರೂಪವು ಹೊಳೆಯುತ್ತಿದೆ. ಕೊರಳಲ್ಲಿ ತಂಬಾ ಸುಂದರವಾದ ವನಮಾಲೆಯನ್ನು ತೊಟ್ಟಿರುವನು. ಮಾಲೆಯಲ್ಲಿ ಹೂವುಗಳ ಜೊತೆ-ಜೊತೆಯಲ್ಲಿ ತುಲಸಿಯ ಗುಚ್ಛಗಳನ್ನೂ ಪೋಣಿಸಿವೆ. ಕತ್ತಿನಲ್ಲಿ ಮುತ್ತಿನ ಮಾಲೆಯೂ ಇದೆ. ಅದರಲ್ಲಿ ಗುಲಗುಂಜಿಗಳನ್ನು ಪೋಣಿಸಿವೆ. ಭಗವಂತನು ಕೊರಳಲ್ಲಿ ರತ್ನಗಳ ಕಂಠಾಭರಣ ಮತ್ತು ರತ್ನಜಟಿತ ಹಾರಗಳನ್ನು ತೊಟ್ಟಿರುವನು. ಭಗವಂತನ ಎರಡೂ ಕೈಗಳು ಮೊಣಕಾಲುಗಳವರೆಗೆ ಉದ್ದವಾಗಿವೆ. ಭಗವಂತನು ಮುರಳಿಯನ್ನು ನುಡಿಸುತ್ತಿರುವನು. ಎರಡೂ ಕೈಗಳಿಂದ ನಾನಾ ರಾಗಗಳನ್ನು ನುಡಿಸುತ್ತಿರುವನು. ಮುರಳಿಯು ಭಗವಂತನ ತುಟಿಗೆ ತಗಲಿದ್ದು ಅವನ ಅಧರಾಮೃತವನ್ನು ಪಾನ ಮಾಡುವಂತಿದೆ. ಅವನು ದಾಳಿಂಬೆ ಬಣ್ಣದ (ನಸುಗೆಂಪು) ಉತ್ತರೀಯವನ್ನು ಧರಿಸಿಕೊಂಡಿರುವನು. ಅವನ ಎರಡೂ ಕೈಗಳೂ ಉದ್ದವಿದ್ದು, ಹೊಳೆಯುತ್ತಿವೆ. ಕೈಯ ಬೆರಳುಗಳಲ್ಲಿ ಉಂಗುರಗಳನ್ನು ಧರಿಸಿಕೊಂಡು, ಬಾಹುಗಳಲ್ಲಿ ಅನಂತ (ಒಂದು ಆಭೂಷಣ)ವನ್ನು ಧರಿಸಿರುವನು. ಭಗವಂತನ ಭುಜಗಳು ಪುಷ್ಟ ಮತ್ತು ತುಂಬಾ ಸಂದರವಾಗಿವೆ. ಎದೆಯು ಅಗಲವಾಗಿದ್ದು ಕೊರಳು ಉದ್ದವಾಗಿದೆ. ಅವನ ತುಟಿಗಳು ಕೆಂಪಗೆ ತೊಂಡೆಹಣ್ಣಿನಂತೆ ಅಥವಾ ಕೆಂಪುಮಣಿಯಂತೆ ಹೊಳೆಯುತ್ತಿವೆ. ಅವನು ಮಾತನಾಡುವಾಗ ಅವನ ವಾಣಿಯು ಅಮೃತದಂತೆ ಪ್ರಿಯವಾಗಿರುತ್ತದೆ. ತುಟಿಗಳು ತೆರೆದಾಗ ಅದರಿಂದ ಮನುಷ್ಯನು ಮುಗ್ಧನಾಗುತ್ತಾನೆ. ದಂತಪಂಕ್ತಿಗಳು ಮೌಕ್ತಿಕ ಪಂಕ್ತಿಯಂತೆ ಇವೆ. ಭಗವಂತನ ವಾಣೀ ಸುಂದರ, ಅರ್ಥಯುಕ್ತ ಮತ್ತು ಪ್ರೇಮದಿಂದ ತುಂಬಿದೆ. ತುಂಬಾ ಮಧುರ ಮತ್ತು ಕಿವಿಗಳಿಗೆ ಅಮೃತದಂತೆ ಪ್ರಿಯವಾಗಿದೆ. ಭಗವಂತನಿಂದ ಅಲೌಕಿಕ ಸುಗಂಧ ಬರುತ್ತಿದೆ, ಅದು ತುಂಬಾ ಮಧುರ ಮತ್ತು ಮೂಗಿಗೆ ಅಮೃತದಂತೆ ಪ್ರಿಯವಾಗಿದೆ. ಭಗವಂತನ ಎರಡೂ ಕಿವಿಗಳು ತುಂಬಾ ಸುಂದರವಾಗಿದ್ದು ಅದರಲ್ಲಿ ರತ್ನಗಳಿಂದ ಅಲಂಕೃತವಾದ ಮಕರಾಕೃತಿಯ ಕುಂಡಲಗಳನ್ನು ಧರಿಸಿರುವನು. ಮೂಗು ಸುಂದರ ಸಂಪಿಗೆ ಮೊಗ್ಗಿನಂತಿದೆ. ಎರಡೂ ಕೆನ್ನೆಗಳು ಕುಂಡಲಗಳ ಹೊಳಪಿನ ಹಳದಿ ಬಣ್ಣದಂದ ಕೂಡಿದ್ದು ಹೊಳೆಯುತ್ತಿವೆ. ಭಗವಂತನು ಶ್ಯಾಮಲ ಬಣ್ಣದವನಾಗಿದ್ದು, ಗಲ್ಲಗಳು ಗುಲಾಬಿ ಬಣ್ಣದಿಂದ ಕಂಗೊಳಿಸುತ್ತಿವೆ. ಅವನ ಎರಡೂ ಕಣ್ಣುಗಳು ತೆರೆದಿದ್ದು ಚಪಲವಾಗಿದೆ. ಅವು ನೀಲಬಣ್ಣದ ಅರಳಿದ ಎರಡು ಕಮಲಗಳಂತೆ ಇವೆ. ಭಗವಂತನ ನೇತ್ರಗಳು ಕಮಲದ ಎಸಳಿನಂತೆ ಇವೆ ಮತ್ತು ಅವನ ಕಣ್ಣು ತೆರೆಯುವಿಕೆ ಕಮಲಪುಷ್ಪದಂತೆ ಇದೆ. ಅವನ ಮುಖವೂ ಅರಳಿದ ಗುಲಾಬಿ ಹೂವಿನಂತೇ ಇದೆ. ಭಗವಂತನು ನಗುವಾಗ ಪ್ರೇಮದ ಮಳೆಗರೆದಂತೆ ಇದೆ. ಈಗ ಭಗವಂತನು ಆಕಾಶದಲ್ಲಿ ಪುನಃ ಮೇಲಕ್ಕೇರುತ್ತಾನೆ. ಆಕಾಶಕ್ಕೆ ಹೋಗಿ ನೇತ್ರಗಳಿಂದ ನಮ್ಮಗಳ ಮೇಲೆ ಪ್ರೇಮದ ಮಳೆಗರೆಯುತ್ತಿರುವನು. ನಾವೆಲ್ಲ ಪ್ರೇಮದಲ್ಲಿ ಮುಗ್ಧರಾಗುತ್ತಿದ್ದೇವೆ. ಪ್ರೇಮವೇ ಆನಂದದ ರೂಪದಲ್ಲಿ ಕಂಡು ಬರುತ್ತಿದೆ, ಅದನ್ನು ನಾವು ಆನಂದ ಎಂದು ಹೇಳಬಹುದು, ಪ್ರೇಮವೆಂದು ಹೇಳಬಹುದು. ಆ ಆನಂದದಲ್ಲಿ ಒಂದು ಅಲೌಕಿಕ ರಸವಿದೆ, ಅದನ್ನು ನಾವು ರಸವೆಂದೂ ಹೇಳಬಹುದು.</p>
<p class="Text">ಭಗವಂತನು ಎಲ್ಲರನ್ನು ಸಮಭಾವದಿಂದ ನೋಡುತ್ತಿರುವನು. ಅದಕ್ಕಾಗಿ ಅವನ ಹೆಸರು ಸಮದರ್ಶಿಯಾಗಿದೆ. ಸಮತೆಯ ಮಳೆಗರೆಯುವಂತಿದೆ ಮತ್ತು ನಾವು ಆ ಸಮಭಾವದಲ್ಲಿ ಮುಳುಗಿದ್ದೇವೆ. ನಮ್ಮಗಳ ವಿಷಮತೆ ಹೊರಟುಹೋಯಿತು. ಅಲ್ಲಿ ರಾಗ-ದ್ವೇಷ ಮೊದಲಾದ ಮಾಯೆಯ ಯಾವುದೇ ಸೈನ್ಯವು ಬರಲಾರದು. ಭಗವಂತನು ಎಲ್ಲಿರುವನೋ ಅಲ್ಲಿಂದ ಮಾಯೆಯು ಗಾವುದ ದೂರ ಉಳಿಯುತ್ತದೆ. ಭಗವಂತನು ನೇತ್ರಗಳಿಂದ ಶಾಂತಿಯ ಮಳೆಗರೆಯುತ್ತಿದ್ದಾನೋ ಎಂಬಂತಿದೆ. ಭಗವಂತನು ಸಾಕ್ಷಾತ್ ಕ್ಷಮಾರೂಪಿಯಾಗಿದ್ದಾನೆ. ಅವನಲ್ಲಿ ಅನಂತ ಗುಣಗಳಿವೆ ಮತ್ತು ಆ ಗುಣವನ್ನು ಕಣ್ಣುಗಳ ಮೂಲಕ ಜಗತ್ತಿನಲ್ಲಿ ಹರಡುತ್ತಿದ್ದಾನೆ. ಇಡೀ ಜಗತ್ತು ಅಂದರೆ ಸಮಸ್ತ ಬ್ರಹ್ಮಾಂಡವು ಆ ಗುಣಗಳಿಂದ ತುಂಬಿಹೋಗುತ್ತಿದೆ. ಕಣ್ಣುಗಳ ಮೂಲಕ ವಿಕಸಿತವಾಗಿ ಅವನ ಹೃದಯದ ಉತ್ತಮ ಭಾವಗಳ ಮಳೆಸುರಿಸುವಂತಿದೆ. ಗುಣಗಳ ನೆರೆಯೇ ಬಂದಂತೆ ಕಂಡುಬರುತ್ತಿದೆ. ಅವನ ಗುಣಗಳ ಸಾಗರವೇ ಉಕ್ಕಿಬಂದಂತೆ ಆ ಸಮುದ್ರದಲ್ಲಿ ನಾವೆಲ್ಲ ಮುಳುಗಿದಂತೆ ಇದ್ದೇವೆ. ಅವನಲ್ಲಿ ಕ್ಷಮೆ, ದಯೆ, ಶಾಂತಿ, ಸಮತೆ, ಸಂತೋಷ, ಸರಳತೆ ಮೊದಲಾದ ಅನೇಕ ಗುಣಗಳಿವೆ. ಭಗವಂತನು ಸ್ವತಃ ಬೋಧಸ್ವರೂಪೀ, ಜ್ಞಾನಸ್ವರೂಪೀ, ಆನಂದಸ್ವರೂಪಿಯಾಗಿದ್ದಾನೆ. ಈ ಆನಂದಘನಪರಮಾತ್ಮನು ಭಾವದ ರೂಪದಲ್ಲಿ, ಗುಣಗಳರೂಪದಲ್ಲಿ ನಮ್ಮಲ್ಲಿ ಉತ್ತಮ ಭಾವಗಳ ರೂಪದಲ್ಲಿ ಪರಿಪೂರ್ಣನಾಗುತ್ತಿದ್ದಾನೆ. ಅವನ ನೇತ್ರಗಳು ಅರಳಿದ ಕಮಲದಂತೆ ಇದ್ದು ಚಪಲವಾಗಿವೆ, ಅವನ ನೇತ್ರಗಳ ಮಧ್ಯದಲ್ಲಿ ಕಮಲದ ಹೂವಿನ ಎಸಳುಗಳಲ್ಲಿ ಇರುವಂತೆ ಕೆಂಪು ಬಣ್ಣದ ಗೆರೆಗಳಿವೆ. ರೆಪ್ಪೆಗಳು ಭೃಂಗಗಳಂತಿವೆ ಮತ್ತು ಹುಬ್ಬುಗಳು ತುಂಬಾ ಸುಂದರವಾಗಿವೆ. ಹಣೆಯು ಹೊಳೆಯುತ್ತಿದ್ದು ಅದರ ಮೇಲೆ ಶ್ರೀಧಾರೀ ತಿಲಕವಿದೆ. ತಲೆಯಮೇಲೆ ಕಪ್ಪುಬಣ್ಣದ ಕೇಶರಾಶಿಯು ಭೃಂಗಗಳಂತೆ ಇದೆ ಮತ್ತು ತಲೆಯಮೇಲೆ ಹೊಳೆಯುತ್ತಿರುವ ನವಿಲುಗರಿಯ ಮುಕುಟವಿದೆ. ಅದರಲ್ಲಿ ಚಿನ್ನದ ತಂತಿಯಲ್ಲಿ ಗುಲಗುಂಜಿ ಮತ್ತು ಮುತ್ತುಗಳು ಪೋಣಿಸಿವೆ. ಮುಕುಟವು ತುಂಬಾ ಹೊಳೆಯುತ್ತಿದೆ. ಈ ಪ್ರಕಾರ ಭಗವಂತನು ಆಕಾಶದಲ್ಲಿ ನಿಂತಿರುವನು. ಭಗವಂತನ ಶರೀರವೆಲ್ಲ ಶ್ಯಾಮವರ್ಣವಾಗಿದ್ದು ಅದರಲ್ಲಿ ಅಲೌಕಿಕ ಹೊಳಪು ಇದೆ. ಪೂರ್ಣಿಮೆಯ ಚಂದ್ರನು ಆಕಾಶದಲ್ಲಿದ್ದುಕೊಂಡು ತನ್ನ ಬೆಳದಿಂಗಳನ್ನು ಚೆಲ್ಲುವಂತೆ ಭಗವಂತನು ಆಕಾಶದಲ್ಲಿ ಸ್ಥಿತನಾಗಿ ತನ್ನ ಪ್ರಕಾಶವನ್ನು ನಾಲ್ಕೂ ಕಡೆಗೆ ಚೆಲ್ಲುತ್ತಿದ್ದಾನೆ. ಭಗವಂತನ ಇಡೀ ಸ್ವರೂಪವು ಅಲೌಕಿಕ ಮತ್ತು ಅದ್ಭುತವಾಗಿದೆ. ಭಗವಂತನು ಆಕಾಶದಲ್ಲಿ ಸ್ಥಿತನಾಗಿ ನಗುತ್ತಿರುವನು. ನಾವು ಭಗವಂತನಲ್ಲಿ ಪ್ರಾರ್ಥಿಸುತ್ತಿದ್ದೇವೆ-ಪ್ರಭುವೇ! ಹೊಳೆಯುತ್ತಿರುವ ಎಂತಹ ಸ್ವರೂಪವು ನಾವು ಆಕಾಶದಲ್ಲಿ ನೋಡುತ್ತಿದ್ದೇವೋ, ಅಂತಹ ಸ್ವರೂಪವೇ ನಾವು ಕಣ್ಣುಗಳಿಂದ ಸಾಕ್ಷಾತ್ ದರ್ಶನ ಮಾಡಲು ಬಯಸುತ್ತೇವೆ. ನಿನ್ನ ಇದೇ ಸ್ವರೂಪವು ಸದಾಕಾಲ ನಮ್ಮ ಧ್ಯಾನದಲ್ಲಿರಲೀ. ನಿನ್ನಲ್ಲಿ ನಮಗೆ ಪರಮ ಪ್ರೇಮ ಉಂಟಾಗಲೀ, ನಿನ್ನಲ್ಲಿ ನಮಗೆ ಪರಮ ಶ್ರದ್ಧೆ ಇರಲೀ, ನಿನ್ನಿಂದ ನಮಗೆ ಎಂದೂ ವಿಯೋಗ ಆಗದಿರಲಿ, ನಾವು ಸದಾಕಾಲ ನಿನ್ನ ಬಳಿಯಲ್ಲೇ ಇದ್ದು, ನಿನ್ನ ಸೇವೆ ಮಾಡುವಂತಾಗಲಿ, ನಿನ್ನಲ್ಲಿ ನಮಗೆ ನಿಷ್ಕಾಮ ಮತ್ತು ಸರಳ ಪ್ರೇಮ ಉಂಟಾಗಲೀ. ನಾವು ನಿನ್ನ ನಾಮದ ಜಪ, ನಿನ್ನ ಸ್ವರೂಪದ ಧ್ಯಾನ ನಿತ್ಯ-ನಿರಂತರ ಮಾಡುವಂತಾಗಲೀ.</p>
<p class="Text">ನಾವುಗಳು ವೃಂದಾವನದಲ್ಲಿ ಕುಳಿತಿದ್ದೇವೆ. ಈ ಜಾಗದ ಹೆಸರು ‘ರಮಣರೇತೀ’ ಎಂದಿದೆ. ಭಗವಂತನು ಇಲ್ಲಿ ರಮಿಸಿದ್ದನು, ಅದಕ್ಕಾಗಿ ಇದರ ಹೆಸರು ‘ರಮಣರೇತೀ’ ಎಂದಾಯಿತು. ಭಗವಂತನು ಇಲ್ಲಿ ದಿವ್ಯ ರಾಸವನ್ನಾಡಿದ್ದನು ಹಾಗೂ ಅವನು ಗೋಪಿಯರೊಂದಿಗೆ ನೃತ್ಯಮಾಡಿದ್ದನು, ಹಾಡಿ ಮುರಲಿಯನ್ನು ನುಡಿಸಿದ್ದನು. ಎಲ್ಲರೊಡನೆ ಸೇರಿ ನೃತ್ಯವಾಡಿದ್ದನು. ಎಲ್ಲರೂ ಮುಗ್ಧರಾಗುತ್ತಿದ್ದರು. ಇದರ ಹತ್ತಿರವೇ ಯಮುನಾನದಿಯು ಹರಿಯುತ್ತಿದೆ ಮತ್ತು ಇಲ್ಲಿ ಒಂದು ಕದಂಬವೃಕ್ಷವಿದೆ. ಅದರ ಮೇಲೆ ಭಗವಂತನು ಹತ್ತುತ್ತಾನೆ. ಕಮಲದಂತಿರುವ ಕಣ್ಣುಗಳುಳ್ಳ ಭಗವಂತನು ವೃಕ್ಷದ ಕೊಂಬೆಯ ಮೇಲೆ ಕುಳಿತಿರುವನು. ಅದು ನೆಲದವರೆಗೆ ಚಾಚಿದೆ, ಅದರ ಮೇಲೆ ಕುಳಿತು ಭಗವಂತನು ತನ್ನ ಕಾಲುಗಳನ್ನು ಮೆಲ್ಲನೆ ಕೆಳಗೆ ಚಾಚಿ ಅಲ್ಲಾಡಿಸುತ್ತಾ ಮುರಳಿಯನ್ನು ನುಡಿಸುತ್ತಿರುವನು. ಅದರ ಧ್ವನಿಯು ತಂಬಾ ಸುಂದರ ಅಮೃತದಂತೆ ಮ‘ುರವಾಗಿದೆ. ಅದನ್ನು ನಾವು ಕರ್ಣಪುಟಗಳಿಂದ ಪಾನಮಾಡುತ್ತಿದ್ದೇವೆ. ಭಗವಂತನ ದರ್ಶನ ಕಣ್ಣುಗಳಿಗೆ, ವಾಣಿ ಹಾಗೂ ಮುರಲಿಯ ಧ್ವನಿ ಕಿವಿಗಳಿಗೆ, ಸುಗಂಧವು ಮೂಗಿಗೆ, ಅವನ ಸ್ಪರ್ಶ, ವಾರ್ತಾಲಾಪ ಎಲ್ಲವೂ ಅಮೃತಮಯ, ಆನಂದಮಯ, ರಸಮಯ ಮತ್ತು ಪ್ರೇಮಮಯವಾಗಿದೆ. ಭಗವಂತನ ದರ್ಶನ ಮತ್ತು ಸ್ಪರ್ಶ ತಂಬಾ ಮ‘ುರವಾಗಿದೆ. ಅದಕ್ಕಾಗಿ ಭಗವಂತನ ಈ ರೂಪಕ್ಕೆ ಮಾಧುರೀಮೂರ್ತಿ ಎಂದು ಹೇಳುತ್ತಾರೆ.</p>
<p class="Text para-style-override-2">ಧ್ಯಾನಮಾಡಿರಿ-ಭಗವಂತನು ಒಮ್ಮಿಂದೊಮ್ಮೆಗೆ ಕೊಂಬೆಯಿಂದ ಮುರಲಿ ಯನ್ನು ನುಡಿಸುತ್ತಾ ಹಾರುತ್ತಾನೆ ಮತ್ತು ನಾವೆಲ್ಲರೂ ಕೂಡ ನಿಂತುಕೊಂಡು ಅವನೊಂದಿಗೆ ಕುಣಿಯುತ್ತಾ ಹಾಡುತ್ತಾ, ನುಡಿಸುತ್ತೇವೆ. ನಮ್ಮಗಳ ಸುತ್ತಲೂ ಮಧ್ಯದಲ್ಲಿ ಮಂಡಲಾಕಾರವಾಗಿ ಗೋಪಿಯರು ನಿಂತಿರುವರು ಮತ್ತು ಹಾಡುತ್ತಾ-ನುತಿಸುತ್ತಿರುವರು. ಗೋಪಿಯರ ಹೊರಗೆ ಇನ್ನೊಂದು ಗೋಪಬಾಲಕರ ಮಂಡಲವಿದೆ, ಅವರೊಂದಿಗೆ ಭಗವಂತನು ಆಡುತ್ತಿದ್ದಾನೆ. ಅದಕ್ಕಿಂತ ಹೊರಗೆ ಭಗವಂತನ ಭಕ್ತರ ಮೂರನೇಯ ಮಂಡಲವಿದೆ, ಅದರಲ್ಲಿ ಪಶು-ಪಕ್ಷಿ, ಮನುಷ್ಯ, ಸುರ-ಅಸುರ, ಯಕ್ಷ ಮತ್ತು ರಾಕ್ಷಸರು ಇವರೆಲ್ಲ ಇದ್ದಾರೆ. ಹನುಮಂತ, ಅಂಗದಾದಿಗಳು ಗರುಡ, ಭುಶುಂಡಿ, ಜಟಾಯು ಮುಂತಾದವರೆಲ್ಲರೂ ದಿವ್ಯ ರೂಪವನ್ನು ಧರಿಸಿ, ಭಗವಂತನ ನಾಮ, ಗುಣಗಳ ಕೀರ್ತನೆಮಾಡುತ್ತಾ ಮುಗ್ಧರಾಗುತ್ತಿದ್ದಾರೆ. ದೇವತೆಗಳಲ್ಲಿ ಶಿವ, ಬ್ರಹ್ಮಾ, ಇಂದ್ರ ಮೊದಲಾದವರು ಯಕ್ಷರಲ್ಲಿ ಕುಬೇರರೇ ಆದಿ ಮತ್ತು ರಾಕ್ಷಸರಲ್ಲಿ ವಿಭೀಷಣಾದಿ ಹಾಗೂ ಅಸುರ ಮಂಡಳಿಯಲ್ಲಿ ಪ್ರಹ್ಲಾದ, ಬಲಿಯೇ ಆದಿ, ಮನುಷ್ಯರಲ್ಲಿ ಅಂಬರೀಷ, ಧ್ರುವ, ಕೀರ್ತಿಮಾನ ಆದಿ ಅನೇಕ ಭಕ್ತರು ಸೇರಿ ಮಂಡಲಾಕಾರ ನಿಂತುಕೊಂಡು ಭಗವಂತನ ನಾಮ ಹಾಗೂ ಗುಣಗಳ ಕೀರ್ತನೆ ಮಾಡುತ್ತಿದ್ದಾರೆ. ಅದಕ್ಕಿಂತ ಹೊರಗೆ ಮಂಡಲಾಕಾರವಾಗಿ ನಿಂತಿರುವ ಹಸುಗಳು ಕಿವಿನೆಟ್ಟಗಾಗಿಸಿ ಭಗವಂತನ ಮುರಲಿಯ ಧ್ವನಿಯನ್ನು ಕೇಳುತ್ತಿವೆ. ಎಲ್ಲರೂ ಒಮ್ಮೆಲೆ ಪ್ರೇಮದಲ್ಲಿ ಮುಗ್ಧರಾಗುತ್ತಿದ್ದಾರೆ. ಎಲ್ಲರೂ ಸೇರಿ ರಾಸವಾಡುತ್ತಿದ್ದಾರೋ, ನೃತ್ಯವಾಡುತ್ತಿದ್ದಾರೋ, ಅವನ ಗುಣಗಳನ್ನು ಹಾಡುತ್ತಿದ್ದಾರೋ ಎಂಬಂತಿತ್ತು. ಎಲ್ಲರೂ ಪ್ರೇಮದಲ್ಲಿ ಮುಗ್ಧರಾಗಿ ಕುಣಿಯುತ್ತಾ, ಹಾಡುತ್ತಾ, ನುಡಿಸುತ್ತಾ ಎಲ್ಲರೂ ತಮ್ಮನ್ನೇ ತಾವು ಮರೆತಿದ್ದಾರೆ. ಭಗವಂತನ ಇಂತಹ ಅಲೌಕಿಕ ಸ್ವರೂಪವಾಗಿದೆ. ಭಗವಂತನು ಎಲ್ಲರ ಮಧ್ಯದಲ್ಲಿ ಹಾಡುತ್ತಾ, ಮುರಲಿಯನ್ನು ನುಡಿಸುತ್ತಾ ಮುಗ್ಧನಾಗುತ್ತಿದ್ದಾನೆ. ಕಣ್ಣುಗಳಿಂದ ಎಲ್ಲರನ್ನು ನೋಡುತ್ತಾ ಎಲ್ಲರ ಮೇಲೆ ಇಂದ್ರಜಾಲ ಮಾಡುವಂತಿದೆ, ಎಲ್ಲರೂ ಮಂತ್ರಮುಗ್ಧರಾಗುತ್ತಿದ್ದಾರೆ. ಅವರೆಲ್ಲರೂ ಕಣ್ಣುಗಳಿಂದ ಭಗವಂತನನ್ನು ಕುಡಿದುಬಿಡುವಂತೆ ಭಗವಾನ್ ಶ್ರೀಕೃಷ್ಣನನ್ನೇ ನೋಡುತ್ತಿದ್ದಾರೆ. ಎಲ್ಲ ಜನರು ಭಗವಂತನನ್ನು ತಮ್ಮ ಹೃದಯದಲ್ಲಿ ಧರಿಸುತ್ತಿದ್ದಾರೆ. ಇದೇ ಪ್ರಕಾರ ನಾವು ಹೃದಯದಲ್ಲಿ ನೋಡಿದರೆ ಹೊರಗಿರುವ ಭಗವಂತನ ಅದೇ ಸ್ವರೂಪವು ನಮ್ಮ ಹೃದಯದಲ್ಲಿ ಕಂಡುಬರುತ್ತದೆ. ನಮ್ಮ ಕಣ್ಣುಗಳು ಮತ್ತು ಮನಸ್ಸು ಎಲ್ಲಿಗೆ ಹೋಗುತ್ತವೋ ಅಲ್ಲೇ ಭಗವಂತನ ಸ್ವರೂಪವು ಕಾಣುತ್ತದೆ. ಭಗವಂತನು ನಮ್ಮ ಹೃದಯ-ಕಣ್ಣುಗಳಲ್ಲಿ ನೆಲೆಸಿಬಿಟ್ಟಿರುವನು, ಹೊರಗೆ-ಒಳಗೆ ಎಲ್ಲಾ ಕಡೆಗಳಲ್ಲಿ ಭಗವಂತನು ಪರಿಪೂರ್ಣನಾಗಿದ್ದಾನೆ. ನಿರಾಕಾರ ರೂಪದಿಂದಲಾದರೋ ಇದ್ದೇ ಇದ್ದಾನೆ, ಅದೇ ಭಗವಂತನು ಮಹಾನ್ ಪ್ರಕಾಶದ ರೂಪದಲ್ಲಿ ಪ್ರಕಟನಾಗಿ ಸಗುಣ-ಸಾಕಾರ ರೂಪದಲ್ಲಿ-ಭಗವಾನ್ ಶ್ರೀಕೃಷ್ಣನ ರೂಪದಲ್ಲಿ ಕಂಡು ಬರುತ್ತಿದ್ದಾನೆ. ಭಗವಂತನ ಸ್ವರೂಪವು ಶ್ಯಾಮವರ್ಣವಾಗಿದೆ. ತುಂಬಾ ಹೊಳೆಯುತ್ತಿದ್ದು ಸುಂದರವಾಗಿದೆ. ನೀರು ತುಂಬಿದ ಕಪ್ಪುಬಣ್ಣದ ಮೋಡದಂತೆ, ಒರೆಗಲ್ಲಿನಂತೆ ಅವನ ವರ್ಣ ಶ್ಯಾಮಲವಾಗಿದೆ. ಆದರೆ ಅವುಗಳಲ್ಲಿ ಹೊಳಪು ಇರುವುದಿಲ್ಲ. ಇವನಲ್ಲಿ ಹೊಳಪು ಹೆಚ್ಚಾಗಿದೆ. ಅದಾದರೋ ಕೋಮಲವೂ ಇಲ್ಲ, ಕಠೋರ ಕಲ್ಲಾಗಿದೆ. ಭಗವಂತನೊಂದಿಗೆ ಯಾವುದನ್ನು ತುಲನೆ ಮಾಡಲಾಗುವುದಿಲ್ಲ. ಭಗವಂತನು ಮಖಮಲ್ ಗಿಂತಲೂ, ಹೂವಿಗಿಂತಲೂ ಕೋಮಲವಾಗಿದ್ದಾನೆ. ನವನೀತನ (ಬೆಣ್ಣೆ) ಉದಾಹರಣೆಯನ್ನೂ ಕೊಡಲಾಗುವುದಿಲ್ಲ, ಬೆಣ್ಣೆಯಲ್ಲಿ ಬೆರಳು ಹೂತು ಹೋಗುತ್ತದೆ ಮತ್ತು ಅದು ತುಂಬಾ ಒದ್ದೆಯಾಗಿದೆ. ಭಗವಂತನು ಕೋಮಲನಾಗಿದ್ದರೂ ತುಂಬಾ ಅಲೌಕಿಕನಾಗಿದ್ದಾನೆ. ಸ್ಪರ್ಶಿಸುವಾಗ, ಮಿಲನದ ಹೊತ್ತಿನಲ್ಲಿ ಅವನಲ್ಲಿ ಪ್ರವೇಶಿಸಿ ಬಿಡಬೇಕು, ಅವನನ್ನು ತನ್ನ ಕಣ್ಣುಗಳಿಂದ ಕುಡಿದು ಬಿಡಬೇಕೆಂಬ ಭಾವ ಉಂಟಾಗುತ್ತದೆ. ಭಗವಂತನ ದರ್ಶನ, ಭಾಷಣ, ಸ್ಪರ್ಶ ಎಲ್ಲವೂ ಅಲೌಕಿಕ, ಅಮೃತಮಯ, ಆನಂದಮಯವಾಗಿದೆ, ಇಂತಹ ಭಗವಂತನ ಸ್ವರೂಪವನ್ನು ನೋಡುತ್ತಾ ಹಾಗೂ ಅದರಲ್ಲಿ ಮುಗ್ಧನಾಗುತ್ತಾ, ನಡೆದಾಡುವಾಗ, ಎದ್ದಾಗ, ಕುಳಿತಾಗ, ಉಣ್ಣುವಾಗ, ಕುಡಿಯುವಾಗ, ಮಲಗಿದಾಗ ಭಗವಂತನು ನಮ್ಮೊಂದಿಗೆ ಇದ್ದಾನೋ ಎಂಬಂತೆ ಎಲ್ಲಾ ಸಮಯದಲ್ಲಿ ಈ ಪ್ರಕಾರದ ಭಾವವನ್ನಿಡಬೇಕು. ಗೋಪಿಯರು ತಮ್ಮ ಕೆಲಸಮಾಡುವ ಸಮಯದಲ್ಲಿಯೂ ಭಗವಂತನ ನಾಮ ಮತ್ತು ಗುಣಗಳ ಕೀರ್ತನೆ ಮಾಡುತ್ತಿದ್ದರು ಅರ್ಥಾತ್ ನಿರಂತರವಾಗಿ ಭಗವಂತನ ನಾಮ-ಗುಣಗಳ ಕೀರ್ತನೆ ಮಾಡುತ್ತಿದ್ದರು. ಅವರ ಮನಸ್ಸು ಭಗವಂತನಲ್ಲಿ ನೆಲೆಸುತ್ತಿತ್ತು ಹಾಗೂ ಭಗವಂತನು ಅವರ ಹೃದಯದಲ್ಲಿ ಮತ್ತು ಕಣ್ಣುಗಳಲ್ಲಿ ನೆಲೆಸುತ್ತಿದ್ದನು. ಹಸುವನ್ನು ಕರೆಯುವಾಗ, ಮೊಸರು ಕಡೆಯುವಾಗ, ಅಡಿಗೆ ಮಾಡುವಾಗ, ಮನೆಯಲ್ಲಿ ಕಸತೆಗೆಯುವಾಗ, ಮಕ್ಕಳನ್ನು ಸ್ನಾನಮಾಡಿಸುವಾಗ, ಮನೆ ಸಾರಿಸುವಾಗ ಅರ್ಥಾತ್ ಪ್ರತಿಯೊಂದು ಕಾರ್ಯವನ್ನು ಮಾಡುವಾಗಲೂ ಭಗವಂತನ ನಾಮ ಮತ್ತು ಗುಣಗಳನ್ನು ಹಾಡುತ್ತಾ, ಮನಸ್ಸಿನಿಂದ ಭಗವಂತನ ಧ್ಯಾನಮಾಡುತ್ತಾ ಗೋಪಿಯರು ತಮ್ಮ ಕಾರ್ಯಗಳನ್ನು ಮಾಡುತ್ತಿದ್ದರು. ಇದೇ ಪ್ರಕಾರ ನಾವೂ ಕೂಡ ಪ್ರತಿಯೊಂದು ಕಾರ್ಯವನ್ನು ಮಾಡುವಾಗಲೂ ನಿರಂತರ ಭಗವಂತನ ಸ್ಮರಣೆ ಮಾಡಬೇಕು. ಮಲಗುವಾಗಲೂ ಭಗವಂತನ ನಾಮ ಮತ್ತು ಗುಣಗಳ ಧ್ಯಾನಮಾಡುತ್ತಾ ಮಲಗಬೇಕು. ಯಾವ ಪ್ರಕಾರದಿಂದ ಮಹಾನ್ ರಾಸವು ನಡೆಯುತ್ತದೋ, ಅದರಲ್ಲಿ ಎಲ್ಲ ಜನರು ಪ್ರೇಮದಿಂದ ಕುಣಿಯುತ್ತಾ-ಹಾಡುತ್ತಿರುತ್ತಾರೋ, ಅದೇ ಪ್ರಕಾರದಿಂದ ನಾವುಗಳು ಈ ಸಮಯದಲ್ಲಿ ಮಹಾನ್ ರಾಸದಲ್ಲಿ ಸಮ್ಮಿಲಿತರಾಗಿ ಭಗವಂತನ ನಾಮ-ಗುಣಗಳನ್ನು ಹಾಡುತ್ತಾ ಪ್ರದಕ್ಷಿಣೆ ಮಾಡುತ್ತಿದ್ದೇವೆ. ಭಗವಂತನ ಅನೇಕ ನಾಮಗಳಿವೆ, ಅನಂತನಾಮಗಳಿವೆ-ಶ್ರೀಕೃಷ್ಣ, ವಾಸುದೇವ, ನಾರಾಯಣ, ಮಧುಸೂದನ ಆದಿ. ನಮ್ಮ ಮನಸ್ಸು ಭಗವಂತನಲ್ಲಿ ಇದೆ. ಅವನ ಕಣ್ಣುಗಳು ನಮಗೆ ಸಮ್ಮುಖವಾಗಿವೆ, ಅವನು ನಮ್ಮಗಳಿಗೆ ಒಟ್ಟಿಗೆ ಸಮಭಾವದಿಂದ ನೋಡುತ್ತಿದ್ದಾನೆ, ಭಗವಂತನು ನಮಗೆ ಸಮ್ಮುಖನಾಗುತ್ತಿದ್ದಾನೆ ಎಂಬಂತೆ ಕಂಡುಬರುತ್ತಿದೆ. ಭಗವಂತನು ಕುಣಿಯುತ್ತಿದ್ದಾನೆ, ಹಾಡುತ್ತಿದ್ದಾನೆ, ನುಡಿಸುತ್ತಿದ್ದಾನೆಂದರೆ ಅವನು ಆಕಾಶದ ಮಧ್ಯದಲ್ಲಿ ಹೊರಟುಹೋಗಿ ಮತ್ತೆ ಕದಂಬ ವೃಕ್ಷದಲ್ಲಿ ಕುಳಿತು, ತನ್ನ ಕಾಲನ್ನು ಆಡಿಸುತ್ತಾ, ಕಣ್ಣುಗಳಿಂದ ಪದೇ-ಪದೇ ದೃಷ್ಟಿಸುತ್ತಾ ಪ್ರೇಮದಿಂದ ಮುರಲಿಯನ್ನು ನುಡಿಸುತ್ತಿದ್ದಾನೆ ಎಂದು ಕಂಡುಬರುತ್ತದೆ. ಮತ್ತೆ ಸ್ವಲ್ಪಹೊತ್ತಿನಲ್ಲಿ ಆ ಕೊಂಬೆಯಿಂದ ಇಳಿದು ಮಧ್ಯದಲ್ಲಿ ನೆಗೆಯುತ್ತಾನಾದರೆ ಎಲ್ಲರೂ ಕುಣಿಯುತ್ತಾರೆ, ಹಾಡುತ್ತಾರೆ, ನುಡಿಸುತ್ತಾರೆ ಮತ್ತು ಪ್ರೇಮದಲ್ಲಿ ಮುಗ್ಧರಾಗುತ್ತಿದ್ದಾರೆ. ಮತ್ತೆ ಭಗವಂತನು ನಿಂತುಕೊಳ್ಳುವಾಗ ಅವನ ಒಂದು ಕಾಲಾದರೋ ನೆಟ್ಟಗೆ ಇದೆ ಮತ್ತು ಇನ್ನೊಂದು ಕಾಲು ಹಿಮ್ಮಡಿ ಎತ್ತಿಕೊಂಡು, ಕಾಲ್ಬೆರಳುಗಳನ್ನು ಮಾತ್ರ ನೆಲಕ್ಕೆ ಊರಿ ತ್ರಿಭಂಗಾಕೃತಿಯಲ್ಲಿ ನಿಂತುಬಿಡುತ್ತಾನೆ. ಕಾಲು ಸೊಟ್ಟಗೆ, ಸೊಂಟ ಸೊಟ್ಟಗೆ, ನಿಂತಿದ್ದು ಸೊಟ್ಟಗೆ, ಕೈಯ್ಯು ಸೊಟ್ಟಗೆ, ಕೊಳಲೂ ಸೊಟ್ಟಗೆ ಹಿಡಿದಿರುವನು, ಕತ್ತು ಸೊಟ್ಟಗೆ, ಮುಕುಟವೂ ಸೊಟ್ಟಗೆ, ಕಣ್ಣು ಸೊಟ್ಟಗೆ ಅರ್ಥಾತ್ ಎಲ್ಲ ಪ್ರಕಾರದಿಂದ ಸೊಟ್ಟಗೆ ನಿಂತಿದ್ದಾನೆ. ಒಮ್ಮೆ ಆಕಾಶದಲ್ಲಿ ಸ್ಥಿತನಾಗಿ ಒಂದು ಪ್ರಕಾರದಿಂದ ಎಲ್ಲರ ಮೇಲೆ ತನ್ನ ಪ್ರಭಾವ ಬೀರುತ್ತಾನೆ. ಒಮ್ಮೆ ಆಕಾಶದಿಂದ ಹೊರಟುಹೋಗುತ್ತಾನೆ, ಒಮ್ಮೆ ನೆಗೆದು ಕದಂಬ ವೃಕ್ಷದಲ್ಲಿ ಕುಳಿತಿರುತ್ತಾನೆ, ಒಮ್ಮೆ ನೆಗೆಯುತ್ತಾನೆ, ಒಮ್ಮೆ ಹಾಡುತ್ತಾನೆ, ಒಮ್ಮೆ ನುಡಿಸುತ್ತಾನೆ-ಈ ಪ್ರಕಾರದಿಂದ ಲೀಲೆ ಮಾಡುತ್ತಾನೆ. ಇಂತಹ ಲೀಲಾಮಯ ಸ್ವರೂಪವನ್ನು ನಿರಂತರ ತಮ್ಮ ಧ್ಯಾನದಲ್ಲಿರಿಸಿಕೊಂಡು ಗೋಪಿಯರು ವಿಚರಿಸುತ್ತಿರುವಂತೆ ನಾವೂ ವಿಚರಿಸುತ್ತಿರಬೇಕು.<span></span></p>


<p class="Page-Break"> </p>
<p class="Chapter-Heading" id="toc_marker-11">9. ವ್ಯವಹಾರ ಸುಧಾರಣೆ</p>
<p class="Text">ತನ್ನತನ (ಆತ್ಮೀಯತೆ) ಮತ್ತು ಆಸಕ್ತಿಯಲ್ಲಿ ತುಂಬಾ ಅಂತರವಿದೆ, ಈ ಆತ್ಮೀಯತೆ ಎರಡು ವಿಧವಾಗಿದೆ. ಆತ್ಮೀಯತೆ ನಿಷ್ಕಾಮ ಭಾವದಿಂದಲೂ ಇರುತ್ತದೆ ಮತ್ತು ಸಕಾಮಭಾವದಿಂದಲೂ ಇರುತ್ತದೆ. ಸಕಾಮಭಾವದಿಂದ ಇರುವ ಆತ್ಮೀಯತೆ ಬಂಧಿಸುವುದಾಗಿದೆ, ನಿಷ್ಕಾಮಭಾವದಿಂದ ಇರುವ ಆತ್ಮೀಯತೆ ಬಂಧಿಸುವುದಿಲ್ಲ. ಇಂತಹ ವ್ಯಕ್ತಿಯು ನನಗೆ ಆತ್ಮೀಯನಾಗಿದ್ದಾನೆ ಎಂದು ಹೇಳಿದರೆ, ಇದರಲ್ಲಿ ನನ್ನದು ನಿಷ್ಕಾಮಭಾವದ ಆತ್ಮೀಯತೆ ಇರುವುದು, ಹಾಗಿರುವಾಗ ಅವನ ಹಿತಕ್ಕಾಗಿ ನನ್ನ ಪೂರ್ಣಪ್ರಯತ್ನವಿದ್ದೀತು. ಇಂತಹ ವ್ಯಕ್ತಿ ನನ್ನವನಾಗಿದ್ದರೆ ಅವನಲ್ಲಿ ನನ್ನ ನಿಷ್ಕಾಮ ಭಾವದಿಂದ ಆತ್ಮೀಯತೆ ಇದ್ದರೆ, ಅವನ ಹಿತದ ಕುರಿತು ನನ್ನ ಪೂರ್ಣವಾದ ಪ್ರಯತ್ನವಿದ್ದೀತು. ಅವನ ತಮ್ಮನಾದ ಸಂಬಂಧ ಇವನೊಡನೆ ಆತ್ಮೀಯ ಭಾವ ಎಷ್ಟು ಇದೆಯೋ ಅವನ ತಮ್ಮನದಾಗಿರಲಾರದು. ಅದಕ್ಕಿಂತ ಹೆಚ್ಚಾದ ಆತ್ಮೀಯತೆ ನನ್ನಲ್ಲಿದೆ. ಆದ್ದರಿಂದ ಇವನ ಆತ್ಮ ಕಲ್ಯಾಣ ಹೇಗಾಗಬಹುದು ಎಂಬ ಭಾವ ತಮ್ಮನದಾಗಿರುತ್ತದೋ ಅದಕ್ಕಿಂತ ಹೆಚ್ಚು ನನ್ನಲ್ಲಿದ್ದೀತು. ಏಕೆಂದರೆ ನನ್ನದು ನಿಷ್ಕಾಮ ಭಾವವಾಗಿದೆ ಮತ್ತು ಅವನ ಸಕಾಮಭಾವವಾಗಿದೆ. ಆ ನನ್ನ ಭಾವವು ಬೆಲೆಯುಳ್ಳದ್ದಾಗಿದ್ದೀತು ಮತ್ತು ಅದು ಬಲವತ್ತಾರವಾಗಿದ್ದೀತು. ಏಕೆಂದರೆ ಅವನ ಸಂಬಂಧವಾದರೋ ಸ್ವಾರ್ಥದಿಂದಿದೆ. ಅದಕ್ಕಾಗಿ ಯಾವಾಗ ಇವನ ಸ್ವಾರ್ಥ ಅವನಿಂದ ಸಿದ್ಧವಾಗದಿದ್ದರೆ ಅಥವಾ ಇವನಿಗೆ ವಿಪರೀತವಾಗಿ ತಮ್ಮನು ಎದ್ದು ನಿಂತರೆ ಅಣ್ಣ-ತಮ್ಮಂದಿರ ಸಂಬಂಧ ನಿತ್ಯವಾಗಿದ್ದರೂ ಕೂಡ ಇವನ ಅನಿಷ್ಟದ ಪ್ರಯತ್ನವನ್ನು ಮಾಡಬಲ್ಲನು. ಇದೇ ಆತ್ಮೀಯತೆಯಲ್ಲಿ ಸಕಾಮ-ನಿಷ್ಕಾಮದ ಪರೀಕ್ಷೆಯಾಗಿದೆ. ಈ ಮಾತನ್ನು ನಾವು ಪ್ರತ್ಯಕ್ಷವಾಗಿ ನೋಡಿದ್ದೇವೆ. ಓರ್ವ ಸಜ್ಜನರಿದ್ದರು. ಅವರಿಗೆ ತನ್ನ ತಮ್ಮನಲ್ಲಿ ಪ್ರೇಮವಿತ್ತು. ಅವನ ವಕೀಲೀ ವೃತ್ತಿಯಿಂದ ಹಣ ದೊರೆಯುವಂತೆ ಪ್ರಯತ್ನ ಮಾಡುತ್ತಿದ್ದರು. ಯಾವಾಗ ಇದಕ್ಕೆ ವಿರೋಧವಾಯಿತೋ ಆಗ ಒಬ್ಬರು ಮತ್ತೊಬ್ಬರಿಗೆ ಕೊಲ್ಲುವವರೆಗಿನ ಪ್ರಯತ್ನದಲ್ಲಿ ತೊಡಗಿದರು. ಅಣ್ಣ-ತಮ್ಮಂದಿರ ಸಂಬಂಧ ಕಾಯಂ ಆಗಿತ್ತು. ಈ ಸಂಬಂಧವಾದರೋ ದೂರವಾಗುವುದಿಲ್ಲ. ಎಷ್ಟಾದರು ತಮ್ಮನೇ ಅಲ್ಲವೇ! ಆದರೆ ಸ್ವಾರ್ಥದ ಸಿದ್ದಿಯಾಗದೆ ಅದಕ್ಕೆ ವಿಪರೀತವಾದರೆ ಪರಸ್ಪರ ಹಿತವು ದೂರವುಳಿಯಿತು, ಅವರ ಅನಿಷ್ಟಕ್ಕಾಗಿ ಕಟಿಬದ್ಧರಾಗುತ್ತಾರೆ. ಆದರೆ ಸ್ವಾರ್ಥದಿಂದಾಗಿ ಆತ್ಮೀಯತೆ ಇಲ್ಲದಿದ್ದರೆ ಅವರಿಗಾಗಿ ಎಷ್ಟೇ ವಿಪರೀತವಾದರೂ, ಅವರ ಹಿತದ ಯಾವ ಆಗ್ರಹವಿದೆಯೋ, ಹಿತದ ಕರ್ತವ್ಯವಿದೆಯೋ (ನಿಷ್ಕಾಮಭಾವದಲ್ಲಿ ಆಗ್ರಹ-ಕರ್ತವ್ಯ ಯಾವ ಶಬ್ದವೂ ಸರಿಬೀಳುವುದಿಲ್ಲ ಆದರೆ ತಿಳಿಸಲಿಕ್ಕಾಗಿ ಹೇಳಬಹುದು) ಆ ಆತ್ಮೀಯತೆ ಸದಾಕಾಲವಿದ್ದೀತು. ಅವನು ಅವನಿಂದ ಲಾಭಪಡೆಯದಿದ್ದರೆ ಬೇರೆ ಮಾತು, ಆದರೆ ಅವನಿಂದ ಅದು ಸದಾಕಾಲ ಆಗುತ್ತಿರುತ್ತದೆ. ಆದರೆ ಅವನ ಸಾವು-ಬದುಕಿನ ವಿಷಯದಲ್ಲಿ ಸತ್ತಬಳಿಕ ಅವನಿಗೆ ಶೋಕವಾಗುವುದಿಲ್ಲ ಮತ್ತು ಬದುಕಿರುವಾಗ ಹರ್ಷವಾಗುವುದಿಲ್ಲ.</p>
<p class="Text">ಒಂದುವೇಳೆ ಬದುಕಿನಲ್ಲಿ ಸ್ವಾರ್ಥವಿದ್ದರೆ ಹರ್ಷವಾಗುತ್ತದೆ, ಬದುಕಿದ್ದಾಗ ಸಾವಿನಲ್ಲಿ ಸ್ವಾರ್ಥವಿದ್ದರೆ ಸತ್ತಾಗಲೂ ಹರ್ಷವಾಗುತ್ತದೆ. ಬದುಕಿರುವಾಗ ಬಾಧಕವಾಗಿದ್ದರೆ ಒಂದು ಪ್ರಕಾರದಿಂದ ಬದುಕಿನಲ್ಲಿ ದುಃಖವಾದರೆ ಅವನಲ್ಲಿ ಹರ್ಷ- ಶೋಕಗಳು ಬರುತ್ತವೆ. ಯಾರಿಗೆ ನಿಷ್ಕಾಮ ಭಾವವಿರುತ್ತದೋ ಅವನಿಗೆ ರಾಗ-ದ್ವೇಷ ಮತ್ತು ಹರ್ಷ-ಶೋಕವಾಗುವುದಿಲ್ಲ. ಇದೇ ಪ್ರಕಾರ ಯಾವುದೇ ಸಂಸ್ಥೆಯ ಕುರಿತು ನಿಷ್ಕಾಮಭಾವವಿದ್ದು ‘ಇಂತಹ ಸಂಸ್ಥೆಯು ನಮ್ಮದು’ ಎಂಬ ಆತ್ಮೀಯತೆ ಇದ್ದರೆ ಅದು ಭೂಷಣಪ್ರಾಯವಾಗಿದೆ. ಒಂದು ವೇಳೆ ಸ್ವಾರ್ಥವಿದ್ದು ಅದರಲ್ಲಿ ಆತ್ಮೀಯತೆ ಇದ್ದರೆ ಅದು ದೋಷವಾಗಿದೆ. ಇದೇ ಪ್ರಕಾರ ನಾನು ಯಜಮಾನನಾಗಿದ್ದೇನೆ, ಅಧ್ಯಕ್ಷನಾಗಿದ್ದೇನೆ, ಕಾರ್ಯದರ್ಶಿಯಾಗಿದ್ದೇನೆ ಎಂಬ ಅಧಿಕಾರದ ವಿಷಯದಲ್ಲಿಯೂ ಇದೆ. ನೋಡು, ಅವನು ನನ್ನ ಮಾತು ಕೇಳದಿದ್ದರೆ ಅವನಿಗೆ ಶಿಕ್ಷೆಕೊಡಬೇಕು, ಅವನ್ನು ತೆಗೆದುಹಾಕಬೇಕು; ಏಕೆಂದರೆ ಅವನು ನನ್ನ ಮಾತನ್ನು ಕೇಳಲಿಲ್ಲ. ನನ್ನ ಮಾತು ಕೇಳಲಿಲ್ಲ ಇದರಲ್ಲಿ ಸಂಸ್ಥೆಯ ಲಾಭವಿದೆಯೋ, ನಷ್ಟವಿದೆಯೋ ಎಂಬ ವಿಚಾರ ಮಾಡಲಿಲ್ಲ. ಒಂದೊಮ್ಮೆ ಸಂಸ್ಥೆಗಾಗಿ ತುಂಬಾ ಲಾಭವಾಗುವುದಾದರೆ ನನ್ನ ಮಾತನ್ನು ಬೇಕಾದರೆ ಒಪ್ಪಬೇಡ. ಅಧಿಕಾರದ ಈ ಒಂದು ಪ್ರಕಾರದ ಅಹಂಕಾರವು ಮುಳುಗಿಸುವುದಾಗಿದೆ. ಸಂಸ್ಥೆಯ ಹಾನಿಯನ್ನು, ಸಹಿಸಬಾರದು. ಏಕೆ ಸಹಿಸಬಾರದು, ಅವನ ಹಿತಕ್ಕಾಗಿ. ಅವನ ಹಿತವೇನು? ಒಂದು ವೇಳೆ ಇದೇ ಪ್ರಕಾರ ಕೆಲಸ ಮಾಡುತ್ತಿದ್ದರೆ ಅವನ ಉನ್ನತಿಯಾಗಲಾರದು. ಕೊನೆಗೆ ಅವನಿಗೆ ಜವಾಬುಕೊಡಬೇಕಾದೀತು. ಮುಂದೆಯೂ ಒಂದುವೇಳೆ ಅವನ ಸ್ಥಿತಿ ಹಾಗೇ ಇದ್ದರೆ ಅವನನ್ನು ಗದರಿಸುವುದರಲ್ಲಿ ಅವನ ಹಿತವಿದ್ದರೆ ಗದರಿಸಬಹುದು, ಭಯತೋರಬಹುದು. ಅವನ ಹಿತಕ್ಕಾಗಿ ನೀವು ಅವನಮೇಲೆ ಸಿಟ್ಟುಮಾಡಿದರೆ ನೀವು ನಿರ್ದೋಷಿಗಳಾಗಿದ್ದೀರಿ. ಜನರು ನಿಮ್ಮನ್ನು ಕ್ರೋಧಿ ಎಂದು ಹೇಳಿದರೂ ತೊಂದರೆ ಇಲ್ಲ. ನಿಮ್ಮ ನಿಯತ್ತು ಅವನನ್ನು ಒಳ್ಳೆಯವನನ್ನಾಗಿಸುವುದು, ಅವನ ಹಿತ ಮಾಡುವುದು, ಅವನನ್ನು ಮನುಷ್ಯನನ್ನಾಗಿಸುವುದಾಗಿದೆ. ನಿಮ್ಮ ನಿಯತ್ತು ಹೀಗಿದ್ದರೆ ಎರಡು ಏಟು ಕೊಟ್ಟರೂ ಯಾವುದೇ ಅಡ್ಡಿಯಿಲ್ಲ. ತಂದೆ- ತಾಯಿಯವರು ಹೊಡೆಯುವುದಿಲ್ಲವೇನು? ಗುರುಗಳು ಹೊಡೆಯುವುದಿಲ್ಲವೇನು? </p>
<p class="Text">ಪದಾಧಿಕಾರಿಯಾಗುವುದು ಯಾವುದೇ ದೋಷವಲ್ಲ. ಕಾರ್ಯದರ್ಶಿಯಾಗಿ, ಅಧ್ಯಕ್ಷರಾಗಿ, ಮೆನೇಜರ್ ಆಗಿ ಅದರಲ್ಲಿ ಯಾವ ದೋಷವೂ ಇಲ್ಲ; ಆದರೆ ಅದರ ಅಭಿಮಾನ ಬರಬಾರದು. ಯಾವ ಮಾತಿನ ಅಭಿಮಾನವೂ ಬರಬಾರದು. ಅಭಿಮಾನದಿಂದ ಮನುಷ್ಯನ ಪತನವಾಗುತ್ತದೆ ಮತ್ತು ಅವನಲ್ಲಿ ರಾಗ-ದ್ವೇಷ, ಹರ್ಷ-ಶೋಕ ಉಂಟಾಗುತ್ತವೆ. ಎಷ್ಟು ಪದಾಧಿಕಾರಿಗಳು ಮುಳುಗುತ್ತಾರೋ ಅವರು ಅಭಿಮಾನದಿಂದ ಮುಳುಗುತ್ತಾರೆ, ಅಕಾರದಿಂದಲ್ಲ. ಯಾವುದೇ ಅಧಿಕಾರ ಬೇಕಾದರೆ ನಿಮಗೆ ಸಿಗಲಿ. ಭಗವಂತನಿಗೆ ಎಷ್ಟು ದೊಡ್ಡ ಅಧಿಕಾರ ಸಿಕ್ಕಿದೆ, ಆದರೆ ಅವನು ಮುಳುಗುವುದಿಲ್ಲ. ಮಹಾತ್ಮಾ ಪುರುಷರ ಅಧಿಕಾರ ಎಷ್ಟು ಎತ್ತರವಾಗಿರುತ್ತದೆ, ಆದರೆ ಆ ಅಧಿಕಾರ ಅವರನ್ನು ಮುಳುಗಿಸುವುದಿಲ್ಲ. ಅಧಿಕಾರದ ಅಭಿಮಾನವು ಮುಳುಗಿಸುವುದಾಗಿದೆ. ಮಹಾತ್ಮರು ನಾನು ಮಹಾತ್ಮನಾಗಿದ್ದೇನೆ ಎಂದು ಅಭಿಮಾನಪಟ್ಟರೆ ಅದು ಮುಳುಗಿಸುವಂತಹುದು. ಮಹಾತ್ಮರಾದರೋ ಹೀಗೆ ಮಾಡುವುದೇ ಇಲ್ಲ ಹಾಗೂ ಅವರು ಹಾಗೆ ಮಾಡಿದರೆ ಮಹಾತ್ಮರೇ ಅಲ್ಲ. ಅಕಾರದ ಅಭಿಮಾನವು ಎಲ್ಲ ಪ್ರಕಾರದಿಂದ ಮುಳುಗಿಸುವಂತಹುದಾಗಿದೆ.</p>
<p class="Text">ಓರ್ವ ಸಜ್ಜನರಿದ್ದಾರೆ, ಅವರು ಸಂಸ್ಥೆಯಿಂದ ಪ್ರತಿಫಲವನ್ನು ತುಂಬಾ ಕಡಿಮೆ ಪಡೆಯುತ್ತಾರೆ, ತೆಗೆದುಕೊಳ್ಳುವುದಿಲ್ಲವೆಂಬಂತೆ ಇದೆ. ಅವರಿಗೆ ತಮ್ಮ ಅಧಿಕಾರದ ಯಾವುದೇ ಅಭಿಮಾನವೂ ಇಲ್ಲ. ಪರಿಶ್ರಮಗೈದು ಸಂಸ್ಥೆಯ ಹಿತವನ್ನೇ ಬಯಸುತ್ತಾರೆ. ಅವರ ನಿಯತ್ತು ಚೆನ್ನಾಗಿದ್ದರೆ ಮತ್ತೆ ಪರಮಾತ್ಮನ ಪ್ರಾಪ್ತಿಯಲ್ಲಿ ವಿಳಂಬವೇಕೆ ಆಗಬೇಕು? ಇದರ ಉತ್ತರ ಅವರು ಸ್ವತಃ ಈ ಮಾತಿನಲ್ಲಿ ವಿಚಾರಮಾಡಲೀ, ಅವರು ಸ್ವತಃ ವಿಚಾರಮಾಡಿ ನೋಡಲಿ. ಅದರಲ್ಲಿ ಮಾನ-ದೊಡ್ಡಸ್ತಿಕೆಯ ದೋಷವಿಲ್ಲವಲ್ಲ; ಏಕೆಂದರೆ ಶರೀರದ ವಿಶ್ರಾಂತಿಯ ಮತ್ತು ಹಣದ ಸ್ವಾರ್ಥದೋಷವು ಕಂಡುಬರುವುದಿಲ್ಲ. ನಾವು ನೋಡುವಾಗ ಖಂಡಿತವಾಗಿ ಕಾಣುವುದಿಲ್ಲ, ಆದರೂ ಅವನಲ್ಲಿ ಅಡಗಿದ್ದರೆ ಅದರ ಅರಿವು ನಮಗಿಲ್ಲ ಮತ್ತು ಮಾನ-ದೊಡ್ಡಸ್ತಿಕೆಯ ದೋಷದ ಕುರಿತು ಹೇಳಲಾಗುವುದಿಲ್ಲ. ಅವರು ಮಾನ-ದೊಡ್ಡಸ್ತಿಕೆಗಾಗಿ ಮಾಡುವುದಿಲ್ಲ ಇದು ತಿಳಿದುಬರುತ್ತದೆ, ಆದರೆ ಮಾನ-ದೊಡ್ಡಸ್ತಿಕೆಗಾಗಿ ಮಾಡಿದರೆ ದೊಡ್ಡ ದೋಷವೇ ಆಗಿದೆ. ಮನುಷ್ಯನು ಮಾನ-ದೊಡ್ಡಸ್ತಿಕೆಗಾಗಿ ಮಾಡದೆ, ತನ್ನಿಂತ ತಾನೇ ಪ್ರಾಪ್ತವಾದಾಗ ನಿರ್ವಿಕಾರನಾಗಿದ್ದರೆ ಇದು ದೊಡ್ಡ ಮಾತು. ಈ ದೋಷವು ಅವರಲ್ಲಿದೆಯೋ ಇಲ್ಲವೋ ಇದನ್ನು ನಾವು ಹೇಳಲಾರೆವು. ವಿಚಾರ ಮಾಡಿದಾಗ ಅವರಲ್ಲಿರುವ ಶಕ್ತಿಯಲ್ಲಿ ಕಡಿಮೆ ಉಪಯೋಗಿಸುತ್ತಾರೆ ಈ ದೋಷವು ನಮಗೆ ಕಾಣುವುದಿಲ್ಲ. ಹೌದು, ಎಲ್ಲಾದರು ಶಾಸನ ಮಾಡುವ ಕೆಲಸಬಿದ್ದರೆ ಅದರಲ್ಲಿ ಅವರಿಗೆ ಕಷ್ಟವಾಗುತ್ತದೆ, ಇಂತಹ ಸ್ಥಿತಿಯಲ್ಲಿ ಕಡಿಮೆ ಉಪಯೋಗಿಸುತ್ತಾರೆ. ಶಕ್ತಿ ಇದ್ದರೂ ಅದನ್ನು ಉಪಯೋಗಿಸುವುದಿಲ್ಲವಾದರೆ ಅದನ್ನು ನಾವು ದೋಷವೆಂದು ತಿಳಿಯುವುದಿಲ್ಲ. ಸಮಯದ ಕಳ್ಳತನ ಮಾಡುತ್ತಾನೆ ಎಂಬ ಮಾತೂ ಇಲ್ಲ. ಯಾರಲ್ಲಾದರೂ ಮಾನ-ದೊಡ್ಡಸ್ತಿಕೆಯ ಮಾತಿನ ಸೂಕ್ಷ್ಮ ದೋಷ ಬರಬಹುದು, ನಮ್ಮ ಧೋರಣೆಯಂತೆ ಪದದ ದೋಷವು ಎಲ್ಲಾದರೂ ಬರಬಹುದು, ಯಜಮಾನಿಕೆಯ ದೋಷವೂ ಎಲ್ಲಾದರೂ ಬರಬಲ್ಲದು. ಹಾಗಿರುವಾಗ ಈ ಯಜಮಾನಿಕೆಯನ್ನು ಬಿಡದೆ, ಅಭಿಮಾನದ ದೋಷವನ್ನು ತೆಗೆದುಹಾಕಬೇಕು. ಅಧಿಕಾರವನ್ನು ಬಿಡಬಾರದು, ಆದರೆ ಅಧಿಕಾರದ ಅಭಿಮಾನವನ್ನು ತ್ಯಾಗ ಮಾಡಬೇಕು. ಈ ದೋಷ ನನ್ನಲ್ಲಿ ಇದೆಯೇ ಇಲ್ಲವೇ ಎಂದು ಇದರ ಪರೀಕ್ಷೆ ಅವನು ಸ್ವತಃ ಮಾಡಿಕೊಳ್ಳಬೇಕು.</p>
<p class="Text">ಮಾನ-ದೊಡ್ಡಸ್ತಿಕೆ ಪ್ರಾಪ್ತವಾದಾಗ ಖುಶಿಯಾದರೆ ಈ ದೋಷ ಬರಬಲ್ಲುದು. ಈ ದೋಷದಿಂದ ದೂರವುಳಿಯಲು ಉಪಾಯ-ಯಾರಾದರು ತನಗೆ ಬೈದರೆ ಮತ್ತು ಅದು ತನಗೆ ಕೆಟ್ಟದೆನಿಸಿದರೆ, ಯಾರಾದರು ತನಗೆ ಅಪಮಾನ ಮಾಡಿದಾಗ ಅದು ಕೆಡುಕೆನಿಸಿದರೆ, ಅದರಿಂದಲೂ ಕೆಟ್ಟತನ ಮಾನ-ದೊಡ್ಡಸ್ತಿಕೆಯಲ್ಲಿ ಪ್ರಸನ್ನನಾಗಿರುವುದಾಗಿದೆ. ಇದೇ ಪ್ರಕಾರ ಒಂದೆರಡು ಸಜ್ಜನರಿದ್ದಾರೆ, ಅವರು ಹಣಪಡೆದು ಕೆಲಸ ಮಾಡುವುದರಲ್ಲಿ ಖಂಡಿತವಾಗಿ ದೋಷವಿಲ್ಲ. ಹಣಪಡೆದುಕೊಂಡರೆ ಸೇವೆಯ ಭಾವದಲ್ಲಿ ಕೊರತೆ ಕಂಡುಬಂದೀತು. ಶಕ್ತಿಯ ಉಪಯೋಗದಲ್ಲಿ ಕೊರತೆ ಕಂಡುಬಂದೀತು. ಒಂದು ವೇಳೆ ನೀವು ಮನಸ್ಸಿನಲ್ಲಿ ನಿಶ್ಚಯಗೈದರೆ ನೀವು ಶಕ್ತಿಯ ಉಪಯೋಗ ಹೆಚ್ಚು ಮಾಡಬಲ್ಲಿರಿ, ಸಮಯದ ಉಪಯೋಗ ಹೆಚ್ಚು ಮಾಡಬಲ್ಲಿರಿ. ಅವರು ಬೇಕಾದರೆ ಶಕ್ತಿಯ ಎಷ್ಟು ಉಪಯೋಗ ಮಾಡಲೀ, ಸಮಯದ ಉಪಯೋಗ ಮಾಡಲೀ, ಆದರೆ ಅವರ ಯಾವ ಶಕ್ತಿ, ಸಾಮರ್ಥ್ಯ, ಯೋಗ್ಯತೆ, ಸಮಯವಿದೆಯೋ ಅದನ್ನು ಇಲ್ಲಿ ಹೆಚ್ಚು ತೊಡಗಿಸಬೇಕೆಂಬುದು ನಮ್ಮಗಳ ನಿಯತ್ತಾಗಿದೆ. ಅವರಿಂದಲೇ ಅಲ್ಲ, ಪ್ರತಿಯೋರ್ವ ಮನುಷ್ಯನಿಂದ ನಾವು ಬಯಸುತ್ತೇವಾದರೆ ಅದರಿಂದ ನಾವು ಏಕೆ ವಂಚಿತರಾಗಿರಬೇಕು. ಅವರಲ್ಲಿರುವ ಶಕ್ತಿಯನ್ನು, ಸಮಯವನ್ನು ಅವರು ಇನ್ನು ಹೆಚ್ಚು ತೊಡಗಿಸಲೀ. ಯಾರ ವಿಷಯದಲ್ಲಿ ನಾವು ಸಮಯ ಮತ್ತು ಶಕ್ತಿಯ ವಿಷಯದಲ್ಲಿ ದೋಷವನ್ನು ಎಣಿಸಲಿಲ್ಲವೋ ಅವರು ತಮ್ಮನ್ನು ಉದಾಹರಣೆಯಲ್ಲಿ ತಿಳಿದುಕೊಳ್ಳಲಿ.</p>
<p class="Text">ಓರ್ವ ಸಜ್ಜನನ ಮನಸ್ಸಿಗೆ ಪ್ರತಿಕೂಲವಾಗಿ ನಡೆದರೆ ಸಿಟ್ಟು ಬಂದರೆ, ಉತ್ತೇಜನೆ ಉಂಟಾದರೆ ಇದು ಭಾರೀ ದೊಡ್ಡದೋಷವಾಗಿದೆ. ಮನಸ್ಸಿನ ಅನುಕೂಲತೆಯಲ್ಲಿಯೂ ಪ್ರಸನ್ನತೆ ಉಂಟಾದರೂ ದೋಷವೇ ಇದೆ. ಹರ್ಷ-ಶೋಕ, ರಾಗ-ದ್ವೇಷ ಈ ದೋಷಗಳು ನಮಗೆ ಕಂಡುಬರುತ್ತವೆ. ಇದೇ ಪ್ರಕಾರದಿಂದ ಓರ್ವ ಸಜ್ಜನರಿಗೆ ಅಧಿಕಾರವಿಲ್ಲದೆ, ತನ್ನ ಅಧಿಕಾರವೆಂದು ತಳಿದು ಅಭಿಮಾನಪಟ್ಟರೆ ಅದು ಇನ್ನೂ ದೋಷವಾಗಿದೆ. ಯಾವುದೇ ಅಧಿಕಾರವಿಲ್ಲ, ಯಾರು ಮೆನೇಜರ್ ಅಲ್ಲ, ಕೋಶಾಧ್ಯಕ್ಷ, ಕಾರ್ಯದರ್ಶಿ, ಸಭಾಸದನೂ ಅಲ್ಲ, ಆದರೆ ನಾನು ಯಾರನ್ನಾದರೂ ಏಕೆ ಸಂತೋಷಪಡಿಸುವುದಿಲ್ಲ ಎಂಬುದನ್ನು ತಿಳಿದುಕೊಳ್ಳಬೇಕು. ಒಂದು ಪ್ರಕಾರದಿಂದ ನನ್ನನ್ನು ಯಾರೂ ಕೇಳುವವರೇ ಇಲ್ಲ. ಹೆಸರು ಬೇಡಾ, ಆದರೆ ಪ್ರಕರಣ ಇರುವುದರಿಂದ ಹೇಳುತ್ತೇನೆ. ಓರ್ವ ಮಹಾಶಯರು ಇದ್ದರು, ಈಗ ಅವರು ಹೊರಟುಹೋದರು. ಅವರ ಸ್ವಭಾವ ಅವರೊಂದಿಗೆ ಹೊರಟುಹೋಯಿತು. ಅವರ ವ್ಯವಹಾರದಿಂದ ಅವರ ಸಹೋದರರು ಸಂತೋಷವಾಗಿರಲಿಲ್ಲ, ಸತ್ಸಂಗಿಗಳೂ ಸಂತೋಷವಾಗಿರಲಿಲ್ಲ, ನಮಗೆ ಸಂತೋಷವಿರಲಿಲ್ಲ, ಆದರೂ ಅವರನ್ನು ತಡೆದುಕೊಂಡೆವು. ಅವರ ದೋಷವನ್ನು ಅವರೇ ದೂರವಾಗಿಸಿಕೊಳ್ಳಬಹುದಿತ್ತು, ಮಾಡಿಕೊಳ್ಳಲಿಲ್ಲ, ಬಡಪಾಯಿ ಸತ್ತುಹೋದರು. ಅವರ ಚರ್ಚೆಮಾಡುವುದು ವ್ಯರ್ಥವೇ. ಹಾಗಿರುವಾಗ ಪ್ರತಿಯೋರ್ವ ಮನುಷ್ಯನು ತನ್ನ ಕುರಿತು ವಿಚಾರಮಾಡಬೇಕು. ನೀವು ಸ್ವರ್ಗಾಶ್ರಮದಲ್ಲಿ ಉಳಕೊಂಡರೆ, ಸ್ವರ್ಗಾಶ್ರಮದಲ್ಲಾದರೋ ಅಧಿಕಾರಿಗಳಿದ್ದಾರೆ, ಅವರ ಮೇಲೆಯೂ ಯಾರೋ ಯಜಮಾನರಿದ್ದಾರೆ. ಅವರನ್ನು ಸಂತೋಷಪಡಿಸಲಾಗಲಿಲ್ಲ, ಎಲ್ಲಿಯವರೆಗೆಂದರೆ ಯಾರ ಕೈಕೆಳಗೆ ಇದ್ದಾರೋ ಅವರು ಇದನ್ನು ಯೋಚಿಸಬೇಕು-ಎಲ್ಲರೂ ಕೆಟ್ಟವರಲ್ಲ, ಎಲ್ಲರನ್ನು ಸಂತೋಷಪಡಿಸದೇ ಇರುವುದರಲ್ಲಿ ತನ್ನಲ್ಲಿ ಏನೋ ದೋಷವಿದೆ. ಆ ದೋಷ ಯಾವುದು? ಅದು ಅಭಿಮಾನದ ದೋಷವಾಗಿದೆ. ಮನುಷ್ಯನಲ್ಲಿ ಯೋಗ್ಯತೆ ಇಲ್ಲದೆ ಅದರ ಅಭಿಮಾನಪಟ್ಟರೆ ಅದು ಎಲ್ಲಕ್ಕಿಂತ ಹೆಚ್ಚು ಕೆಟ್ಟದಾಗಿದೆ ಮತ್ತು ಒಂದು ಹಠ, ಅದು ಒಳ್ಳೆಯದಿದ್ದರೂ ಕೆಟ್ಟದ್ದೆ. ಮನಸ್ಸಿಗೆ ಬಂದಂತೆ ಮಾಡುವುದು ಮತ್ತು ಸ್ವತಂತ್ರತೆ ಇದು ಅನುಚಿತವಾದ ಹಠವೂ ಕೆಟ್ಟದ್ದೇ ಇದೆ. ಸ್ವತಂತ್ರತೆ ನಮಗೆ ಕೊಡುವುದಿಲ್ಲ ಆದರೆ ಬಲವಂತವಾಗಿ ಸ್ವತಂತ್ರತೆ ಪಡೆದುಕೊಂಡು ಅದನ್ನು ಉಪಯೋಗಿಸುವುದು ನಮ್ಮ ದೋಷವಾಗಿದೆ, ಭಾರೀ ದೊಡ್ಡ ದೋಷವಾಗಿದೆ.</p>
<p class="Text para-style-override-2">ಪರತಂತ್ರನಾಗಿ (ಬೇರೆಯವರ ತಂತ್ರ) ಇರುವುದರಿಂದ ಮನುಷ್ಯನ ಸುಧಾರಣೆ ಎಷ್ಟು ಆಗುತ್ತದೋ ಅಷ್ಟು ಸ್ವತಂತ್ರ (ತನ್ನದಾದ ತಂತ್ರ) ಇರುವುದರಿಂದ ಆಗಲಾರದು. ತನ್ನ ಆತ್ಮನ ಕಲ್ಯಾಣಕ್ಕಾಗಿ ಪರತಂತ್ರತೆ ಸರ್ವಶ್ರೇಷ್ಠ ಉಪಾಯವಾಗಿದೆ. ಪತ್ನಿಯು ತನ್ನ ಪತಿಯ ಪರತಂತ್ರದಲ್ಲಿದ್ದು ಪಾತಿವ್ರತ್ಯ ಧರ್ಮದ ಪಾಲನೆ ಮಾಡಿದರೆ ಬೇಗನೇ ಉದ್ದಾರವಾದೀತು. ಪೂರ್ಣರೂಪದಿಂದ ಪರತಂತ್ರವಾಗಿರಬೇಕು. ಮಗನು ತಂದೆ-ತಾಯಂದಿರ ಪರತಂತ್ರನಾಗಿದ್ದರೆ ಅವನ ಉದ್ಧಾರ ಬೇಗನೇ ಆದೀತು. ಶಿಷ್ಯನು ಗುರುವಿನ ಪರತಂತ್ರತೆಯಲ್ಲಿದ್ದರೆ ಬಹುಬೇಗನೇ ಅವನ ಕಾರ್ಯಸಿದ್ಧವಾದೀತು. ಭಗವಂತನ ಯಾವ ಭಕ್ತನಿದ್ದಾನೋ, ಜ್ಞಾನಿಯಾಗಿದ್ದಾನೋ, ಮಹಾತ್ಮನಾಗಿದ್ದಾನೋ ಅವರಲ್ಲಿ ಯಾರಿಗೆ ಶ್ರದ್ಧೆ ಇದೆಯೋ ಅಥವಾ ಅವರ ಅನುಯಾಯಿಯಾಗಿದ್ದು ಉಳಿದರೆ, ನನ್ನ ತಿಳಿವಳಿಕೆಯಂತೆ ಒಂದೇ ಕ್ಷಣದಲ್ಲಿ ಶ್ರೇಯಸ್ಸು ಉಂಟಾದೀತು. ಭಗವಂತನಿಗೆ ಶರಣಾಗಿ ಭಕ್ತನಾಗಬೇಕು ಅಥವಾ ಉಚ್ಚಕೋಟಿಯ ಪುರುಷರಿಗೆ ಶರಣಾದರೆ ಒಂದು ಕ್ಷಣದಲ್ಲಿ ಶ್ರೇಯಸ್ಸಾಗಬಲ್ಲದು. ಎಷ್ಟು ಕೊರತೆಯಿದೆಯೋ ಅದು ಪಾತ್ರತೆಯಲ್ಲಿದೆ. ಅವನಿಗೆ ಕೆಲವು ಸಮಯ ಬೇಕಾದೀತು. ಹೀಗೆಯೇ ಸೇವಕರು, ಕಾರಕೂನನು ಯಜಮಾನನಿಗೆ ಅನುಕೂಲವಾಗಿದ್ದರೆ ತುಂಬಾ ಬೇಗನೆ ಅವರ ಉದ್ಧಾರವಾದೀತು. ಉದ್ಧಾರದ ಉದ್ದೇಶದಿಂದ ಅನುಕೂಲರಾಗಿರಬೇಕು, ಹಣಕ್ಕಾಗಿ ಅಲ್ಲ. ಹಣದ ಉನ್ನತಿಯಾದರೆ ಅವನು ಪರಮಾತ್ಮನ ಪ್ರಾಪ್ತಿಯ ಉದ್ದೇಶದಿಂದ ಬೇರೆಡೆಗೆ ಹೊರಟುಹೋದಾನು. ಅದಕ್ಕಾಗಿ ಕೈಕೆಳಗೆ ಇರುವವರಿಗೆ ಈ ಮಾತು ಲಾಭದಾಯಕವಾಗಬಹುದು. ಯಜಮಾನನಾಗಿದ್ದರೆ ಅವನಿಗೆ ತಲೆಭಾರವಿದೆ. ಅವನ ಮೇಲೆ ಹೊರೆ ಇದೆ. ಸ್ವಲ್ಪ ಕಠಿಣತೆ ಇದ್ದರೂ ಆ ಕಾರಣದಿಂದ ಅಧಿಕಾರವನ್ನು ಬಿಡುವುದಲ್ಲ, ಅದನ್ನು ಸಿದ್ಧಪಡಿಸಬೇಕು. ಎಲ್ಲಿಯವರೆಗೆ ಒಂದು ಪ್ರಕಾರದಿಂದ ತ್ಯಾಗ ಮಾಡಬಹುದೋ ಅಲ್ಲಿಯವರೆಗೆ ತ್ಯಾಗ ಮಾಡೋಣ, ಆದರೆ ಎಲ್ಲ ಕಡೆಗಳಲ್ಲಿ ಅಲ್ಲ. ಅನಿಷ್ಟದ ಭಯವಿದ್ದೇ ಇದೆ. ಎಲ್ಲಿ ಅನಿಷ್ಟದ ಭಯವಿಲ್ಲವೋ ಅಲ್ಲಾದರೋ ಆಳಾಗುವುದೇ ಆಗಿದೆ, ಅನುಕೂಲನಾಗಿರಬೇಕು. ಅನುಯಾಯಿಯಾಗುವುದಕ್ಕಿಂತ ಅವನಿಗೆ ಇನ್ನೊಂದು ಕರ್ತವ್ಯವಿಲ್ಲ. ಇಲ್ಲಿ ಯಾವುದೇ ಯೋಚಿಸಬೇಕಾದ ಆವಶ್ಯಕತೆ ಇಲ್ಲ. ಏಕೆಂದರೆ ತನ್ನ ಭಾರ ಅವನ ಮೇಲಿರುತ್ತದೆ. ಅನುಯಾಯಿಯ ಅಧೀನವಿದ್ದವರ ಭಾರವೂ ಅವನ ಮೇಲಿರುತ್ತದೆ. ಯಾರು ಯಜಮಾನನಾಗಿರುತ್ತಾನೋ ಆ ಯಜಮಾನಿಕೆಯಲ್ಲಿ ಅನಿಷ್ಟದ ಭಯವಿದ್ದೇ ಇದೆ. ಅಲ್ಲಿ ಸ್ವಾಭಾವಿಕವಾಗಿಯೇ ಅಭಿಮಾನ ಬಂದುಬಿಡುತ್ತದೆ. ಯಾರಾದರು ಮಾನ-ದೊಡ್ಡಸ್ತಿಕೆ ನೀಡಿದರೆ ಅದು ಸ್ವಾಭಾವಿಕವಾಗಿಯೇ ಪ್ರಿಯವಾಗಿರುತ್ತದೆ. ವಿಚಾರ ಮಾಡುತ್ತಾ ಮಾಡುತ್ತಾ ಒಂದು ಪ್ರಕಾರದಿಂದ ಅದು ಪ್ರಿಯವಾಗಿ ಕಾಣುತ್ತದೆ ಅಮೃತದಂತೆ ಆದರೆ ವಿಷದಂತೆ ಕಾಣಬೇಕು. ಇದೇ ಪ್ರಕಾರದಿಂದ ಅವನಲ್ಲಿ ಯಜಮಾನಿಕೆಯ ಅಭಿಮಾನವು ಸ್ವಾಭಾವಿಕವಾಗಿಯೇ ಬರುತ್ತದೆ ಮತ್ತು ಅಭಿಮಾನದಿಂದ ಪತನವಾಗುತ್ತದೆ. ಅಭಿಮಾನವು ಪತನಮಾಡುವುದಾಗಿದೆ. ಬೇಕಾದರೆ ಅದು ಯಾವುದೇ ಪ್ರಕಾರದಿಂದಿರಲೀ, ಹೆಸರಿನ ಅಭಿಮಾನವಿಲಿ, ರೂಪದ, ಜಾತಿಯ, ಗುಣದ, ಪ್ರಭಾವದ, ವಯಸ್ಸಿನ, ಅಧಿಕಾರದ, ದೇಶದ ಇವೆಲ್ಲ ಅಭಿಮಾನವು ಯಾವುದೇ ಪ್ರಕಾರದಿಂದಿದ್ದರೂ ಅದು ರಸಾತಲಕ್ಕೆ ಕೊಂಡೊಯ್ಯುತ್ತದೆ. ಮನುಷ್ಯನು ಅಭಿಮಾನದಿಂದ ದೂರ ಓಡಿಹೋಗಬೇಕು. ಅಧಿಕಾರದಿಂದ ದೂರ ಉಳಿಯಬೇಕಾಗಿಲ್ಲ, ಆದರೆ ಅಭಿಮಾನದಿಂದ ದೂರವಿರಬೇಕು. ಅಧಿಕಾರವು ಅವನ ಅನಿಷ್ಟ ಮಾಡುವುದಿಲ್ಲ, ಅಭಿಮಾನವೇ ಅನಿಷ್ಟವಾಗಿಸುತ್ತದೆ. ಮಹಾತ್ಮಾತನದ ಅಧಿಕಾರವು ಮುಕ್ತಿಯನ್ನು ಕೊಡುವಂತಹುದು. ಆದರೆ ಅದರ ಅಭಿಮಾನ ನರಕವನ್ನು ಕೊಡುವಂತಹುದು. ‘ನಾನು ಭಗವಂತನ ಭಕ್ತನಾಗಿದ್ದೇನೆ’ ಎಂಬ ಭಕ್ತತನದ ಅಭಿಮಾನವು ಅವರು ನಿಜವಾದ ಭಕ್ತನಾಗಿದ್ದರೆ ಅಷ್ಟು ಅನಿಷ್ಟವಾಗುವುದಿಲ್ಲ. ಆದರೆ ಮಿಥ್ಯಾ ಅಭಿಮಾನವು ಒಂದು ಪ್ರಕಾರದಿಂದ ಪತನ ಮಾಡಿಬಿಡುತ್ತದೆ. ಭಗವಂತನ ಭಕ್ತನಾದರೋ ಅಲ್ಲ, ಆದರೆ ತನ್ನನ್ನು ಭಕ್ತನೆಂದು ತಿಳಿದುಬಿಟ್ಟಿರುವನು. ನಾನು ಭಕ್ತನಾಗಿದ್ದೇನೆ ಎಂಬ ಭಕ್ತನ ಅಕಾರ ಬಯಸುತ್ತಾನೆ, ಇದು ಸರಿಯಲ್ಲ. ಒಂದು ಪ್ರಕಾರದಿಂದ ಭಕ್ತನ ನಿಜವಾದ ಅಭಿಮಾನವಿದ್ದರೆ ಅಷ್ಟು ಅವನಿಗೆ ನಷ್ಟವಾಗಲಾರದು. ಭಗವಂತನು ಅವನನ್ನು ರಕ್ಷಿಸುತ್ತಾನೆ. ಆದರೆ ಎಷ್ಟು ಅಭಿಮಾನಗಳಿವೆಯೋ ಅದೆಲ್ಲ ಪತನವಾಗಿಸುವಂತಹುದಾಗಿವೆ. ಯಾವುದೇ ಅಧಿಕಾರವು ಪತನವಾಗಿಸುವಂತಹುದಲ್ಲ. ಬೇಕಾದರೆ ದೇವರ ಅಧಿಕಾರವೇ ದೊರಕಿದರೂ ಒಂದು ಪ್ರಕಾರದಿಂದ ಪತನವಾಗಿಸು ವಂತಹುದಲ್ಲ. ‘ನಾನು ದೇವರಾಗಿದ್ದೇನೆ’ ಈ ಅಭಿಮಾನವು ಪತನವಾಗಿಸುವಂತಹುದಾಗಿದೆ. <span class="char-style-override-3">‘ಈಶ್ವರೋಽಹಮಹಂ ಭೋಗಿ’ </span>ನಾನು ಈಶ್ವರನಾಗಿದ್ದೇನೆ, ಭೋಗಿಯಾಗಿದ್ದೇನೆ ಇದು ಪತನವಾಗಿಸುತ್ತದೆ. ವಾಸ್ತವವಾಗಿ ಈಶ್ವರನ ಯಾವ ಪದವಿದೆಯೋ ಅದು ಏನೂ ಕೆಟ್ಟದಲ್ಲ, ಅದಾದರೋ ಈಶ್ವರನ ಪದವು ಈಶ್ವರನಿಗಾಗಿಯೇ ಇದೆ, ಅದು ಪ್ರಪಂಚದ ಶ್ರೇಯಸ್ಸು ಮಾಡುವುದಾಗಿದೆ. ಭಗವಂತನು ಎಲ್ಲರ ಕಲ್ಯಾಣ ಮಾಡಿಯೇ ಮಾಡುತ್ತಾನೆ. ಮಹಾತ್ಮರೂ ಎಲ್ಲರ ಕಲ್ಯಾಣ ಮಾಡುತ್ತಾರೆ.<span></span></p>


<p class="Page-Break"> </p>
<p class="Chapter-Heading" id="toc_marker-12">10. ಭಗವಂತನ ಆಳು</p>
<p class="Text">ಯಾರಿಗಾದರೂ ಫಾಸಿಯ ಖಟ್ಲೆ ಇದಿರಾದರೆ ಅವನು ಅದರಿಂದ ಬಿಡುಗಡೆಹೊಂದಲು ಎಷ್ಟು ಪ್ರಯತ್ನ ಮಾಡುತ್ತಾನೆ, ಎಷ್ಟು ಸುಳ್ಳು ಪ್ರಶಂಸೆ ಮಾಡುವುದಿಲ್ಲ, ಎಲ್ಲಾ ಹೊತ್ತಿನಲ್ಲಿ ವಕೀಲರಲ್ಲಿ ಕಾನೂನಿನ ಪುಸ್ತಕಗಳನ್ನು ತೋರಿಸುವ ಪ್ರಯತ್ನಮಾಡುತ್ತಾನೆ. ಹೀಗೆಯೇ ನಾವು ಪ್ರಪಂಚದಿಂದ ಮುಕ್ತರಾಗಲು ಪ್ರಯತ್ನ ಮಾಡಬೇಕು. ನಮ್ಮ ಮೇಲೆಯೂ ಯಮರಾಜನ ಖಟ್ಲೆ ಇದೆ. ಇದಕ್ಕಾಗಿ ವಕೀಲಿ ಮಾಡಬೇಕು. ಈ ಶರೀರದ ನಾಶವಾಗುವುದೇ ಫಾಸಿಯಾಗಿದೆ. ಭವಿಷ್ಯದಲ್ಲಿ ಜನ್ಮವಿಲ್ಲದೆ ದುಃಖಾಲಯ ಜಗತ್ತಿನಲ್ಲಿ ದುಃಖಕ್ಕೆ ಭಾಜನನಾಗಬಾರದು.<span class="char-style-override-3"> ‘ಜನ್ಮಮೃತ್ಯುಜರಾವ್ಯಾಧಿ ದುಃಖದೋಷಾನುದರ್ಶನಮ್’ </span>ಹೀಗೆ ತಿಳಿದುಕೊಂಡು ಇದಕ್ಕಾಗಿ ತುಂಬಾ ವಶೀಲೀ ಮತ್ತು ವಕೀಲಿಯನ್ನು ಮಾಡುವ ಆವಶ್ಯಕತೆ ಇದೆ. ಯಾರಿಗಾದರು ಆರು ತಿಂಗಳು ಕಾರಾವಾಸದ ಸಜೆಯಾದರೆ ಅವನ ಹಸಿವು-ನಿದ್ದೆ ಹಾರಿಹೋಗುತ್ತದೆ. ಅವನು ಅದರಿಂದ ಬಿಡುಗಡೆ ಹೊಂದಲು ಎಷ್ಟು ಪ್ರಯತ್ನ ಮಾಡುತ್ತಾನೆ, ಇಷ್ಟೇ ಪ್ರಯತ್ನವನ್ನು ಎಂಭತ್ತನಾಲ್ಕು ಲಕ್ಷಯೋನಿಗಳಿಂದ ಬಿಡುಗಡೆ ಹೊಂದಲು ಮಾಡಿದರೆ ಇದರಿಂದ ಬಿಡುಗಡೆಯಾಗುವ ಸಂಭವವಿದೆ. ಇಂತಹ ಅವಕಾಶ ಸಿಕ್ಕಿದರೂ ಶ್ರೇಯಸ್ಸು ಆಗದಿದ್ದರೆ ನಮಗೆ ನಾಚಿಕೆಗೇಡಾಗಿದೆ. ಮನುಷ್ಯಜನ್ಮ ಪಡೆದು ನಾನಾಪ್ರಕಾರದ ಪಾಪಗಳನ್ನು ಮಾಡಿದರೆ, ಅವನಿಂದ ನಾಯಿಯೇ ಒಳ್ಳೆಯದು. ಅವನು ತನ್ನ ಜನ್ಮಕ್ಕೆ ಕ್ಕಿರಿಸಿಕೊಳ್ಳಬೇಕು. ಪ್ರಪಂಚದಲ್ಲಿ ಇಂತಹ ಸಂತಾನ ಪಡೆದು ಕಲಂಕಹಚ್ಚಿದರು ಎಂದು ಅವನ ತಂದೆ-ತಾಯಿಯವರಿಗೆ ಧಿಕ್ಕಾರವಿದೆ. ಮನುಷ್ಯ ಜೀವನ ಪಡೆದು ನಾಯಿಯಂತೆ ಸತ್ತರೆ ಇದು ತುಂಬಾ ಲಜ್ಜಾಸ್ಪದವಾಗಿದೆ. ತಂದೆ-ತಾಯಿಯರು ಯಾವುದಾದರೂ ಕಲ್ಲನ್ನು ಹಡೆದಿದ್ದರೆ ಅದು ಉಪಯೋಗವಾಗುತ್ತಿತ್ತು.</p>
<p class="Text">ಲಕ್ಷ್ಯವಿಡಿ, ಜನರು ತೀರ್ಥಯಾತ್ರೆಗೆ ಹೋಗುತ್ತಾರೆ. ಯಾರೋ ನಾಲ್ಕು ಧಾಮ ಮುಗಿಸಿದನು, ಯಾರೋ ಮೂರು ಧಾಮಯಾತ್ರೆ ಮಾಡಿದರು, ಆಗಲೂ ಅವನ ಆಚರಣೆ ಮತ್ತು ಸ್ವಭಾವ ಹೇಗಿದೆಯೋ ಹಾಗೆಯೇ ಇದ್ದರೆ ಜನರು ಅವನನ್ನು ಧಿಕ್ಕರಿಸುತ್ತಾರೆ. ತೀರ್ಥಗಳಿಗೆ ಹೋಗಿ ಆಚರಣೆ ಸುಧಾರಿಸದಿದ್ದರೆ ಹೇಗೆ! ಇಂದಿನ ಕಾಲದಲ್ಲಿ ಜನರು ಕೇವಲ ಓಡಾಡುತ್ತಾ ಇರುತ್ತಾರೆ. ಹಿಂದೆಯಾದರೋ ಜನರು ತೀರ್ಥಗಳಿಗೆ ಹೋಗುತ್ತಿದ್ದರು. ಎಂಟು-ಹತ್ತುದಿನ ಅಲ್ಲಿದ್ದು ಭಜನೆ, ಧ್ಯಾನ, ಸತ್ಸಂಗ, ವ್ರತ, ದಾನ ಮಾಡುತ್ತಿದ್ದರು. ಇದರಿಂದ ಅವರು ಪವಿತ್ರರಾಗುತ್ತಿದ್ದರು. ಇಂದಿನ ಕಾಲದಲ್ಲಿ ಹಾಯ್-ಹಾಯ್ ಎನ್ನುತ್ತಾ ಓಡುತ್ತಿರುತ್ತಾರೆ. ಇದರಿಂದ ಅವರ ಆಚರಣೆ ಸಧಾರಿಸುವುದಿಲ್ಲ.</p>
<p class="Text">ಇದೇ ಪ್ರಕಾರ ನಮ್ಮ ಸ್ವಭಾವವು ಉಂಟಾದರೆ, ನಾವುಗಳು ಅವರನ್ನು ಧಿಕ್ಕರಿಸುತ್ತೇವೆ. ಇಷ್ಟು ವರ್ಷಗಳಿಂದ ಋಷಿಕೇಶಕ್ಕೆ ಸತ್ಸಂಗಕ್ಕೆ ಹೋಗುತ್ತಾರೆ, ಭಜನೆಮಾಡುತ್ತಾರೆ ಇವರಿಗೆ ಏನು ಲಾಭವಾಯಿತು? ಹೀಗೆ ನಮ್ಮನ್ನು ಕೂಡ ಅವರು ಹೇಳುವರು. ನಮ್ಮ ಆಚರಣೆಯನ್ನು ನೋಡಿ ಅವರಲ್ಲಿ ಶಿಥಿಲತೆ ಬರುತ್ತದೆ. ಯಾವ ಜನರು ಭಜನೆ, ಧ್ಯಾನಮಾಡಿ, ಮುಂದರಿಯಲು ಬಯಸುತ್ತಿದ್ದರೋ ಅದು ನಿಂತುಬಿಡುತ್ತದೆ ಹಾಗೂ ಇದರಿಂದ ಅವರಿಗೆ ನಷ್ಟ ಉಂಟಾಗುತ್ತದೆ. ಅವರೂ ಭಜನೆ, ಧ್ಯಾನಮಾಡಿ ಮುಕ್ತರಾಗುತ್ತಿದ್ದರು. ಅವರಲ್ಲಿ ನಮ್ಮ ಕಾರಣದಿಂದ ತಡೆ ಉಂಟಾಯಿತು. ಅದಕ್ಕಾಗಿ ಹೀಗೆ ತಿಳಿದು ನಮ್ಮ ಸುಧಾರಣೆಯನ್ನು ನಾವು ಶೀಘ್ರವಾಗಿ ಮಾಡಿಕೊಳ್ಳಬೇಕು.</p>
<p class="Text">ಶರೀರ, ಮನ, ಬುದ್ಧಿ ನಮ್ಮದಾಗಿವೆ, ಅವುಗಳನ್ನು ಭಗವಂತನ ಕಡೆಗೆ ತೊಡಗಿಸಲು ಏನು ಕಷ್ಟವಿದೆ. ನಮ್ಮ ಒಂದೊಂದು ನಿಮಿಷದ ಲೆಕ್ಕ ಇಡಬೇಕು. ಒಂದು ನಿಮಿಷವೂ ವ್ಯರ್ಥವಾಗಿ ಕಳೆಯಬಾರದು. ಕವಡೆಗಳ ಬದಲಿಗೆ ಇಂತಹ ಅಮೂಲ್ಯ ಜೀವನವನ್ನು ಕಳೆದರೆ ಎಂತಹ ಮೂರ್ಖತೆಯಾಗಿದೆ. ಮನುಷ್ಯ ಜೀವನ ಪಡೆದು ಕೇವಲ ಶರೀರ ನಿರ್ವಾಹಮಾತ್ರ ಮಾಡಿಕೊಂಡರೆ ಪಶು-ಪಕ್ಷಿ ಮತ್ತು ಮನುಷ್ಯರಲ್ಲಿ ಯಾವ ಅಂತರವಿದೆ? ಅದಕ್ಕಾಗಿ ಭೋಗಗಳನ್ನು ಒದ್ದು, ಋಷಿ, ಮುನಿಗಳು ಮೊದಲು ಯಾವ ಕಾರ್ಯದಲ್ಲಿ ತೊಡಗಿದ್ದರೋ, ಅದೇ ಕಾರ್ಯದಲ್ಲಿ ತೊಡಗಬೇಕು. ಈ ಕಾರ್ಯವು ತತ್ಪರತೆ ಉಂಟಾದಾಗ ಆಗಬಲ್ಲದು.</p>
<p class="Text">ತನ್ನನ್ನು ದೇವರ ಆಳು ಎಂದು ತಿಳಿಯಬೇಕು. ನಾವುಗಳು ದೇವರ ಆಳುಗಳಾದರೆ ಬೇಗನೇ ನಮ್ಮ ಶ್ರೇಯಸ್ಸು ಆಗಬಲ್ಲುದು. ದೇವರ ಆಳು ಯಾರು? ಭಗವಂತನ ಭಕ್ತನೇ ಆಳಾಗಿದ್ದಾನೆ. ಯಾರು ಸ್ವಲ್ಪವಾದರೂ ಭಗವಂತನ ಭಕ್ತಿ ಮಾಡುತ್ತಾರೋ ಅವರೂ ಕೂಡ ಭಗವಂತನ ಭಕ್ತರಾಗಿದ್ದಾರೆ. ಅದಕ್ಕಾಗಿ ಪ್ರತಿಯೊಬ್ಬನು ತನ್ನನ್ನು ಭಗವಂತನ ಸೇವಕನೆಂದು ತಿಳಿಯಬೇಕು. ನಾವು ಹೆಸರಿಗಷ್ಟೇ ದೇವರ ಆಳಾಗಿದ್ದೇವೆ. ಅದಕ್ಕಾಗಿ ನಾವು ಕಾಮ-ಕ್ರೋಧಾದಿಗಳನ್ನು ದೇವರ ಸಾಮ್ರಾಜ್ಯದಲ್ಲಿದ್ದುಕೊಂಡು ಕೊಲ್ಲಬಲ್ಲೆವು. ಸರಕಾರದ ಕನಿಷ್ಟ ವೇತನದ ಓರ್ವ ವ್ಯಕ್ತಿಯೂ ಕೂಡ ಕೋಟ್ಯಾಧಿಪತಿಯನ್ನು ಕೈಕೋಳ ತೊಡಿಸಿ ಕೊಂಡುಹೋಗಬಲ್ಲನು. ನಾವು ದೇವರ ಸಾಮ್ರಾಜ್ಯದ ಹೆಸರಿಗಷ್ಟೇ ಆಳಾದರೂ ಆಗ ನಾವು ಈ ಕಾಮ, ಕ್ರೋಧಾದಿಗಳನ್ನು ಕೊಲ್ಲಬಲ್ಲೆವು. ನಮಗೆ ಇಷ್ಟು ಅಧಿಕಾರ ಮತ್ತು ಆಜ್ಞೆ ಇದ್ದರೂ ನಾವು ಇಷ್ಟೊಂದು ಹೆದರುತ್ತೇವೆ. ಇವರಿಗೆ ಕೈಕೋಳ ತೊಡಿಸಿ ವಶಮಾಡಿಕೊಳ್ಳಬೇಕು. ಒಡೆಯನ ಆಜ್ಞೆಯು, ಅವನ ಕೈ ನಮ್ಮ ತಲೆಯಮೇಲಿದೆ ಎಂದು ಅರಿತು ಈ ಕಾಮ-ಕ್ರೋಧಾದಿಗಳ ವಿಜಯವನ್ನು ಸಂಪಾದಿಸಬೇಕು. ಭಗವಂತನ ರಾಜ್ಯದಲ್ಲಿದ್ದುಕೊಂಡು ಒಂದುವೇಳೆ ನಾವು ಇವರನ್ನು ಕೊಲ್ಲದಿದ್ದರೆ, ಭಗವಂತನು ಹೇಳುವನು-ಇವನು ನನ್ನ ರಾಜ್ಯದಲ್ಲಿ ಆಳಾಗಿ ಇರಲು ಯೋಗ್ಯನಲ್ಲ, ಅದಕ್ಕಾಗಿ ವೀರತೆಯಿಂದ ಇವರನ್ನು ಕೊಂದು ಕಳೆಯಬೇಕು.</p>
<p class="Text">ಜಗತ್ತಿನಲ್ಲಿ ಮಹಾತ್ಮರ ಆಸರೆ ಸಿಕ್ಕಿದಾಗ ಅವನು ಬೇಕಾದ್ದನ್ನು ಮಾಡಬಲ್ಲನು, ಮಹಾನ್ ಆಗಬಲ್ಲನು. ಮತ್ತೆ ಪರಮಾತ್ಮನ ಆಸರೆ ಪಡೆದು ಹೆದರಿದರೆ ಅವನು ಭಗವಂತನ ಆಳುತನಕ್ಕೆ ಕಲಂಕ ಹಚ್ಚುವನು. ಭಗವಂತನ ರಾಜ್ಯದಲ್ಲಿದ್ದು ಕಾಮ, ಕ್ರೋಧ, ಲೋಭ, ಮೋಹ ಇವುಗಳು ನಮಗೆ ಎಕ್ಕಡದಿಂದ ಹೊಡೆದರೆ, ನಾವು ಭಗವಂತನಿಗೆ ಹೊಡೆದಂತೆ. ಏಕೆಂದರೆ ನಾವು ಭಗವಂತನ ಆಳಾಗಿದ್ದೇವೆ. ಕಾಮ, ಕ್ರೋಧಾದಿಗಳು ನಿನಗೆ ಹೊಡೆದಾಗ ನೀನು ಭಗವಂತನಿಗೆ ಸುದ್ದಿಮುಟ್ಟಿಸಿದರೆ ಭಗವಂತನು ಸೈನ್ಯವನ್ನು ಕಳಿಸಿ ಇವರನ್ನು ನಷ್ಟಮಾಡುವನು. ಪರಮಾತ್ಮನು ರಾಜನಾಗಿದ್ದಾನೆ, ನಾವು ಅವನ ಆಳಾಗಿದ್ದೇವೆ. ನಾವುಗಳು ಆಳಾಗಿದ್ದು ಕಾಮ, ಕ್ರೋಧಾದಿಗಳಿಂದ ಹೊಡೆಸಿಕೊಂಡರೆ ಎಷ್ಟು ಲಜ್ಜಾಸ್ಪದವಾಗಿದೆ. ಇಂತಹ ಠಾಣೆಯ ಸಿಪಾಯಿ ದರೋಡೆಕೋರರಿಂದ ಹೊಡೆಯಲ್ಪಟ್ಟನು ಎಂದು ವೈಸರಾಯನು ತಿಳಿದರೆ ಅವನು ಸೈನ್ಯವನ್ನು ಕಳಿಸಿ ಆ ಕಳ್ಳರನ್ನು, ದರೋಡೆಕೋರರನ್ನು ದಮನಮಾಡಲಾರನೇ?</p>
<p class="Text para-style-override-2">ಪರಮಾತ್ಮನ ದಯೆಯನ್ನು ಒಪ್ಪಿಕೊಂಡು ಅವನ ಬಲದಿಂದ ಕಾಮ, ಕ್ರೋಧಾದಿ ಶತ್ರುಗಳನ್ನು ಸೋಲಿಸಬೇಕು. ಪರಮ ಪದದ ಸರಳ ಮಾರ್ಗವನ್ನು ನಿಶ್ಚಯಿಸಿಕೊಳ್ಳಬೇಕು.<span></span></p>


<p class="Page-Break"> </p>
<p class="Chapter-Heading" id="toc_marker-13">11. ಗೀತೆಯ ತಾತ್ಪರ್ಯ</p>
<p class="Text">ಗೀತೆಯು ಜ್ಞಾನದ ವಿಶಾಲ ಸಮುದ್ರವಾಗಿದೆ, ಇದರೊಳಗೆ ಜ್ಞಾನದ ಅನಂತ ಭಂಡಾರ ತುಂಬಿದೆ. ಇದರ ತತ್ತ್ವವನ್ನು ತಿಳಿಸುವುದರಲ್ಲಿ ದೊಡ್ಡ-ದೊಡ್ಡ ದಿಗ್ವಿಜಾ ವಿದ್ವಾಂಸರ ಮತ್ತು ತತ್ತ್ವಾಲೋಚಕರ ವಾಣಿಯು ಕುಂಠಿತವಾಗುತ್ತದೆ; ಏಕೆಂದರೆ ಇದರ ಪೂರ್ಣರಹಸ್ಯವು ಭಗವಾನ್ ಶ್ರೀಕೃಷ್ಣನೇ ತಿಳಿದಿದ್ದಾನೆ. ಅನಂತರ ಕೆಲವನ್ನು ಇದರ ಸಂಕಲನ ಕರ್ತರಾದ ವ್ಯಾಸರು ಮತ್ತು ಶ್ರೋತೃವಾದ ಅರ್ಜುನನು ಬಲ್ಲವರಾಗಿದ್ದಾರೆ. ಇಂತಹ ಅಗಾಧಮಯ, ರಹಸ್ಯಮಯ ಗೀತೆಯ ಆಶಯ ಮತ್ತು ಮಹತ್ವವನ್ನು ತಿಳಿಯುವುದು - ಹೇಗೆ ಒಂದು ಸಾಧಾರಣ ಪಕ್ಷಿಯು ಅನಂತ ಆಕಾಶದ ಪರಿಚಯಮಾಡಲು ಗೈವ ಪ್ರಯತ್ನದಂತೆ ನನ್ನಂತಹ ಸಾಧಾರಣ ಮನುಷ್ಯನಿಗಾಗಿ ಸರಿಯಾಗಿ ಹಾಗೆಯೇ ಆಗಿದೆ.</p>
<p class="Text">ಗೀತೆಯು ಅನಂತ ಭಾವಗಳ ಅಗಾಧ ಸಮುದ್ರವಾಗಿದೆ. ರತ್ನಾಕರದಲ್ಲಿ ಆಳವಾಗಿ ಮುಳುಗಿದಾಗ ಹೇಗೆ ರತ್ನಗಳ ಪ್ರಾಪ್ತಿಯಾಗುತ್ತದೋ ಹಾಗೆಯೇ ಈ ಗೀತಾ ಸಾಗರದಲ್ಲಿ ಆಳವಾಗಿ ಮುಳುಗು ಹಾಕಿದಾಗ ಜಿಜ್ಞಾಸುಗಳಿಗೆ ನಿತ್ಯ-ನೂತನ ವಿಲಕ್ಷಣ ಭಾವರತ್ನಗಳ ರಾಶಿಯು ದೊರೆಯುತ್ತದೆ. ಆದರೆ ಆಕಾಶದಲ್ಲಿ ಗರುಡನೂ ಹಾರುತ್ತಾನೆ ಹಾಗೂ ಸಾಧಾರಣ ನೊಣವು ಹಾರುತ್ತದೆ. ಇದಕ್ಕನುಸಾರವಾಗಿ ಎಲ್ಲರೂ ತಮ್ಮ-ತಮ್ಮ ಭಾವಕ್ಕೆ ಅನುಸಾರ ಕೆಲವು ಅನುಭವ ಮಾಡಿಕೊಳ್ಳುತ್ತಾರೆ.</p>
<p class="Text">ಆದುದರಿಂದ ವಿಚಾರಮಾಡಿದಾಗ ಕಂಡುಬರುವುದು - ಗೀತೆಯ ಮುಖ್ಯ ತಾತ್ಪರ್ಯವು ಅನಾದಿಕಾಲದಿಂದ ಅಜ್ಞಾನವಶರಾಗಿ ಸಂಸಾರ - ಸಮುದ್ರದಲ್ಲಿ ಬಿದ್ದಿರುವ ಜೀವರಿಗೆ ಪರಮಾತ್ಮನ ಪ್ರಾಪ್ತಿ ಮಾಡಿಸುತ್ತದೆ ಮತ್ತು ಅದಕ್ಕಾಗಿ ಗೀತೆಯಲ್ಲಿ ಅಂತಹ ಉಪಾಯಗಳನ್ನು ಹೇಳಲಾಗಿವೆ, ಅದರಿಂದ ಮನುಷ್ಯರು ತಮ್ಮ ಸಾಂಸಾರಿಕ ಕರ್ತವ್ಯ ಕರ್ಮಗಳನ್ನು ಚೆನ್ನಾಗಿ ಆಚರಣೆ ಮಾಡುತ್ತಲೇ ಪರಮಾತ್ಮನ ಪ್ರಾಪ್ತಿಮಾಡಿಕೊಳ್ಳಬಲ್ಲರು. ವ್ಯವಹಾರದಲ್ಲಿ ಪರಮಾರ್ಥ ಪ್ರಯೋಗದ ಈ ಅದ್ಭುತ ಕಲೆಯು ಗೀತೆಯಲ್ಲಿ ಹೇಳಲಾಗಿದೆ ಮತ್ತು ಅಧಿಕಾರೀ ಭೇದದಿಂದ ಪರಮಾತ್ಮನ ಪ್ರಾಪ್ತಿಗಾಗಿ ಈ ಪ್ರಕಾರದ ಎರಡು ನಿಷ್ಠೆಗಳ ಪ್ರತಿಪಾದನೆ ಮಾಡಲಾಗಿದೆ. ಆ ಎರಡು ನಿಷ್ಠೆಗಳು - ’ಜ್ಞಾನನಿಷ್ಠಾ’ ಅಂದರೆ ಸಾಂಖ್ಯಯೋಗ ಮತ್ತು ’ಯೋಗನಿಷ್ಠಾ’ ಅಂದರೆ ಕರ್ಮಯೋಗ (3/3)ವಾಗಿವೆ.</p>
<p class="Text">ಇಲ್ಲಿ - ಪ್ರಾಯಶಃ ಎಲ್ಲ ಶಾಸ್ತ್ರಗಳಲ್ಲಿ ಭಗವಂತನ ಪ್ರಾಪ್ತಿಯನ್ನು ಪಡೆಯಲಿಕ್ಕಾಗಿ ಕರ್ಮ, ಉಪಾಸನಾ ಮತ್ತು ಜ್ಞಾನ ಈ ಮೂರು ಪ್ರಧಾನ ಮಾರ್ಗಗಳನ್ನು ಹೇಳಲಾಗಿದೆ. ಇಂತಹ ಪರಿಸ್ಥಿತಿಯಲ್ಲಿ ಗೀತೆಯು ಎರಡೇ ನಿಷ್ಠೆಗಳನ್ನು ಹೇಗೆ ಒಪ್ಪಿಕೊಂಡಿತು? ಎಂಬ ಪ್ರಶ್ನೆ ಉಂಟಾಗುತ್ತದೆ. ಏನು ಗೀತೆಗೆ ಭಕ್ತಿಯ ಸಿದ್ಧಾಂತವೂ ಮಾನ್ಯವಿಲ್ಲವೇ? ಅನೇಕ ಜನರಾದರೋ ಗೀತೆಯ ಉಪದೇಶವು ಭಕ್ತಿಪ್ರಧಾನವೆಂದೇ ತಿಳಿಯುತ್ತಾರೆ ಮತ್ತು ಅಲ್ಲಲ್ಲಿ ಭಗವಂತನು ಭಕ್ತಿಗೆ ವಿಶೇಷ ಮಹತ್ವವನ್ನೂ ಕೂಡ ಸ್ಪಷ್ಟ ಶಬ್ದಗಳಲ್ಲಿ ಹೇಳಿದ್ದಾನೆ (6/47) ಮತ್ತು ಭಕ್ತಿಯ ಮೂಲಕ ತನ್ನ ಪ್ರಾಪ್ತಿಯು ಸುಲಭವೆಂದು ಹೇಳಿದ್ದಾನೆ (8/14) ಇದರ ಉತ್ತರವು - ಶಾಸ್ತ್ರಗಳಲ್ಲಿ ಕರ್ಮ ಮತ್ತು ಜ್ಞಾನವಲ್ಲದೆ ಯಾವ ’ಉಪಾಸನೆ’ಯ ಪ್ರಕರಣ ಬಂದಿದೆಯೋ ಆ ಉಪಾಸನೆಯು ಇವೇ ಎರಡು ನಿಷ್ಠೆಗಳ ಅಂತರ್ಗತವಾಗಿದೆ. ಯಾವಾಗ ತನ್ನನ್ನು ಪರಮಾತ್ಮನಿಂದ ಅಭಿನ್ನನೆಂದು ತಿಳಿದುಕೊಂಡು ಉಪಾಸನೆ ಮಾಡಲ್ಪಡುತ್ತದೋ ಆಗ ಅದು ಸಾಂಖ್ಯ ನಿಷ್ಠೆಯ ಅಂತರ್ಗತವಾಗಿ ಬಂದುಬಿಡುತ್ತದೆ ಮತ್ತು ಯಾವಾಗ ಭೇದದೃಷ್ಟಿಯಿಂದ ಮಾಡಲಾಗುತ್ತದೋ ಆಗ ಯೋಗನಿಷ್ಠೆಯ ಅಂತರ್ಗತವೆಂದು ತಿಳಿಯಲಾಗುತ್ತದೆ. ಸಾಂಖ್ಯನಿಷ್ಠೆ ಮತ್ತು ಯೋಗನಿಷ್ಠೆಗಳಲ್ಲಿ ಇದೇ ಮುಖ್ಯ ಅಂತರವಾಗಿದೆ. ಇದೇ ಪ್ರಕಾರ ಹದಿಮೂರನೇ ಅಧ್ಯಾಯದ ಇಪ್ಪತ್ತನಾಲ್ಕನೇ ಶ್ಲೋಕದಲ್ಲಿ ಕೇವಲ ಧ್ಯಾನದ ಮೂಲಕ ಪರಮಾತ್ಮನ ಪ್ರಾಪ್ತಿಯನ್ನು ಹೇಳಲಾಗಿದೆ; ಆದರೆ ಅಲ್ಲಿಯೂ, ಯಾವ ಧ್ಯಾನವು ಅಭೇದ ದೃಷ್ಟಿಯಿಂದ ಮಾಡಲಾಗುತ್ತದೋ ಅದು ಸಾಂಖ್ಯನಿಷ್ಠೆಯ ಅಂತರ್ಗತವಾಗಿದೆ ಮತ್ತು ಯಾವುದು ಭೇದದೃಷ್ಟಿಯಿಂದ ಮಾಡಲಾಗುತ್ತದೋ ಅದು ಯೋಗನಿಷ್ಠೆಯ ಅಂತರ್ಗತವಾಗಿದೆ ಎಂಬ ಮಾತನ್ನು ತಿಳಿಯಬೇಕು. ಗೀತೆಯು ಭಕ್ತಿಯನ್ನು ಭಗವಂತನ ಪ್ರಾಪ್ತಿಯ ಪ್ರಧಾನ ಸಾಧನೆಯೆಂದು ಒಪ್ಪಿಕೊಂಡಿದೆ ಎಂಬ ಜನರ ಮಾನ್ಯತೆಯೂ ಕೂಡ ಸರಿಯಾಗಿಯೇ ಇದೆ. ಗೀತೆಯು ಭಕ್ತಿಗೆ ತುಂಬಾ ಎತ್ತರದ ಸ್ಥಾನವನ್ನು ಕೊಟ್ಟಿದೆ ಮತ್ತು ಅಲ್ಲಲ್ಲಿ ಅರ್ಜುನನಿಗೆ ಭಕ್ತನಾಗಲು ಆಜ್ಞೆಯನ್ನೂ ಕೊಟ್ಟಿದ್ದಾನೆ (9/34; 12/8; 18/57, 65, 66) ಆದರೂ ಗೀತೆಯು ನಿಷ್ಠೆಗಳು ಎರಡೇ ಎಂದು ಮಾನ್ಯಮಾಡಿದೆ. ಇದರಲ್ಲಿ ಭಕ್ತಿಯು ಯೋಗನಿಷ್ಠೆಯಲ್ಲಿ ಒಂದಾಗಿದೆ; ಏಕೆಂದರೆ ಭಕ್ತಿಯಲ್ಲಿ ದ್ವೈತಭಾವ ಇರುತ್ತದೆ ಅದಕ್ಕಾಗಿ ಹೀಗೆ ತಿಳಿಯುವುದು ಯುಕ್ತಿವಿರುದ್ಧವೆಂದೂ ಹೇಳಲಾಗುವುದಿಲ್ಲ. ಭಕ್ತಿಯು ಯಾವ ಪ್ರಕಾರದಿಂದ ಯೋಗನಿಷ್ಠೆಯ ಜೊತೆಗೆ ಒಂದಾಗಿದೆ ಇದರ ಕುರಿತು ಮುಂದೆ ಹೋಗುತ್ತಾ ವಿಚಾರ ಮಾಡಲಾಗುವುದು. ಅಸ್ತು !</p>
<p class="Text">ಗೀತೆಯಲ್ಲಿ ಕೇವಲ ಭಜನೆ - ಪೂಜೆ ಅಥವಾ ಕೇವಲ ಜ್ಞಾನದಿಂದ ತನ್ನ ಪ್ರಾಪ್ತಿಯನ್ನು ಹೇಳಿ ಭಗವಂತನು - ಯೋಗನಿಷ್ಠೆಯ ಪೂರ್ತಿ ಸಾಧನೆಯಿಂದಲಾದರೋ ನನ್ನ ಪ್ರಾಪ್ತಿ ಆಗಿಯೇ ಆಗುತ್ತದೆ, ಅದರ ಒಂದೊಂದು ಅಂಗದ ಸಾಧನೆಯಿಂದಲೂ ಕೂಡ ನನ್ನ ಪ್ರಾಪ್ತಿಯಾಗಬಲ್ಲುದು ಎಂಬ ಭಾವವನ್ನು ತೋರಿಸಿದ್ದಾನೆ. ಇದು ಅವನ ಕೃಪೆಯಾಗಿದೆ; ಅವನು ತನ್ನನ್ನು ಜೀವಿಗಳಿಗಾಗಿ ಇಷ್ಟು ಸುಲಭವಾಗಿಸಿಕೊಂಡಿದ್ದಾನೆ.</p>
<p class="Text">ಇದಲ್ಲದೆ ಗೀತೆಯಲ್ಲಿ ’ಜ್ಞಾನ’ ಮತ್ತು ’ಕರ್ಮ’ ಶಬ್ದಗಳ ಪ್ರಯೋಗವು ಯಾವ-ಯಾವ ಅರ್ಥದಲ್ಲಿ ಆಗಿದೆಯೋ ಅದು ಕೂಡ ವಿಶೇಷ ರಹಸ್ಯಮಯವಾಗಿದೆ. ಗೀತೆಯ ಕರ್ಮ ಮತ್ತು ಕರ್ಮಯೋಗ ಹಾಗೂ ಜ್ಞಾನ ಮತ್ತು ಜ್ಞಾನಯೋಗ ಒಂದೇ ವಸ್ತು ಅಲ್ಲ. ಗೀತೆಯನುಸಾರ ಶಾಸ್ತ್ರವಿಹಿತ ಕರ್ಮವು ಜ್ಞಾನನಿಷ್ಠಾ ಮತ್ತು ಯೋಗನಿಷ್ಠಾ ಎರಡೂ ದೃಷ್ಟಿಯಿಂದ ಆಗಬಲ್ಲುದು. ಜ್ಞಾನನಿಷ್ಠೆಯಲ್ಲೂ ಕರ್ಮದ ವಿರೋಧವಿಲ್ಲ ಮತ್ತು ಯೋಗನಿಷ್ಠೆಯಲ್ಲಾದರೋ ಕರ್ಮಗಳ ಸಂಪಾದನೆಯೇ ಸಾಧನೆಯೆಂದು ತಿಳಿಯಲಾಗಿದೆ (6/3) ಮತ್ತು ಅವುಗಳ ಸ್ವರೂಪದಿಂದ ತ್ಯಾಗವು ಬದಲಿಗೆ ಬಾಧಕವೆಂದು ಒಪ್ಪಿಕೊಳ್ಳಲಾಗಿದೆ (3/4). ಎರಡನೇ ಅಧ್ಯಾಯದ ನಲವತ್ತೇಳರಿಂದ ಐವತ್ತೊಂದನೇ ಶ್ಲೋಕಗಳವರೆಗೆ ಹಾಗೂ ಮೂರನೇ ಅಧ್ಯಾಯದ ಹತ್ತೊಂಭತ್ತನೆ ಮತ್ತು ನಾಲ್ಕನೇ ಅಧ್ಯಾಯದ ನಲವತ್ತೆರಡನೇ ಶ್ಲೋಕಗಳಲ್ಲಿ ಅರ್ಜುನನಿಗೆ ಯೋಗನಿಷ್ಠೆಯ ದೃಷ್ಟಿಯಿಂದ ಕರ್ಮಮಾಡಲು ಆಜ್ಞೆಯನ್ನು ಕೊಡಲಾಗಿದೆ ಮತ್ತು ಮೂರನೇ ಅಧ್ಯಾಯದ ಇಪ್ಪತ್ತೆಂಟನೇ ಹಾಗೂ ಐದನೇ ಅಧ್ಯಾಯದ ಎಂಟನೇ, ಒಂಭತ್ತನೇ ಮತ್ತು ಹದಿಮೂರನೇ ಶ್ಲೋಕಗಳಲ್ಲಿ ಸಾಂಖ್ಯ ಅಂದರೆ ಜ್ಞಾನನಿಷ್ಠೆಯ ದೃಷ್ಟಿಯಿಂದ ಕರ್ಮಮಾಡುವ ಮಾತು ಹೇಳಲಾಗಿದೆ. ಸಕಾಮ ಕರ್ಮಕ್ಕಾಗಿ ಯಾವುದೇ ನಿಷ್ಠೆಯಲ್ಲಿ ಸ್ಥಾನವೇ ಇಲ್ಲ, ಸಕಾಮ ಕರ್ಮಿಗಳನ್ನಾದರೋ ಭಗವಂತನು ತುಚ್ಛ ಬುದ್ಧಿ ಎಂದು ಹೇಳಿರುವನು (2/42, 44 ಮತ್ತು 49; 7/20 - 23; 9/20, 21, 23, 24).</p>
<p class="TXT-Right para-style-override-2">ತತ್ವವಿವೇಚನೀ ಟಿಕೆಯ ನಮ್ರನಿವೇದನೆಯಿಂದ-<span class="char-style-override-5"></span></p>


<p class="Page-Break"> </p>
<p class="First-End-Page-text" id="toc_marker-14" xml:lang="en-GB">ಕೊನೆಯ ಪುಟ</p>

