
<p class="First-End-Page-text para-style-override-1" id="toc_marker-1" xml:lang="en-GB"><span class="char-style-override-1">ಮೊದಲ ಪುಟ</span></p>
<p class="Titel-Page---Shri-Hari">॥ ಶ್ರೀಹರಿಃ ॥</p>
<p class="Title-Page---Book-Name">ಗಜೇಂದ್ರ ಮೋಕ್ಷ</p>
<p class="Title-Page---Hindi-Name">गजेन्द्रमोक्ष - कन्नड़</p>
<p class="Title-Page---Tavmewa-Mata" xml:lang="kn-IN"> </p>
<p class="Title-Page---Tavmewa-Mata" xml:lang="kn-IN">ತ್ವಮೇವ ಮಾತಾ ಚ ಪಿತಾ ತ್ವಮೇವ</p>
<p class="Title-Page---Tavmewa-Mata" xml:lang="kn-IN">ತ್ವಮೇವ ಬಂಧುಶ್ಚ ಸಖಾ ತ್ವಮೇವ ।</p>
<p class="Title-Page---Tavmewa-Mata" xml:lang="kn-IN">ತ್ವಮೇವ ವಿದ್ಯಾ ದ್ರವಿಣಂ ತ್ವಮೇವ</p>
<p class="Title-Page---Tavmewa-Mata" xml:lang="kn-IN">ತ್ವಮೇವ ಸರ್ವಂ ಮಮ ದೇವದೇವ ॥</p>
<p class="Title-Page---Tavmewa-Mata" xml:lang="kn-IN"> </p>
<p class="Title-Page---Gita-Seva-Trust para-style-override-2">ಗೀತಾ ಸೇವಾ ಟ್ರಸ್ಟ್<span class="char-style-override-2"></span></p>


<p class="Page-Break">॥ ಓಂ ಶ್ರೀಪರಮಾತ್ಮನೇ ನಮಃ ॥</p>
<p class="Chapter-Heading" id="toc_marker-3">ಶ್ರೀಮದ್ಭಾಗವತಾಂತರ್ಗತ ಗಜೇಂದ್ರ ಕೃತ ಭಗವಂತನ ಸ್ತವನ ಗಜೇಂದ್ರಮೋಕ್ಷ </p>
<p class="Shlok-Number" id="toc_marker-3-1">(ಶ್ಲೋಕ-1)</p>
<p class="Uvach">ಶ್ರೀಶುಕ ಉವಾಚ </p>
<p class="Shlok">ಏವಂ ವ್ಯವಸಿತೋ ಬುದ್ಧ್ಯಾ ಸಮಾಧಾಯ ಮನೋ ಹೃದಿ ।</p>
<p class="Shlok">ಜಜಾಪ ಪರಮಂ ಜಾಪ್ಯಂ ಪ್ರಾಗ್ಜನ್ಮನ್ಯನುಶಿಕ್ಷಿತಮ್ ॥</p>
<p class="Text"><span class="char-style-override-3">ಶ್ರೀಶುಕರು ಹೇಳುತ್ತಾರೆ — </span>ಪರೀಕ್ಷಿತನೇ! ಗಜೇಂದ್ರನು ಹೀಗೆ ದಯಾಮಯನಾದ ಭಗವಂತನನ್ನೇ ಶರಣು ಹೊಂದಲು ಬುದ್ಧಿಯಿಂದ ನಿಶ್ಚಯಿಸಿ ಮನಸ್ಸನ್ನು ಹೃದಯ ಗುಹೆಯಲ್ಲಿ ಸ್ಥಿರವಾಗಿಸಿ ಹಿಂದಿನ ಜನ್ಮದಲ್ಲಿ ಇಂದ್ರಮ್ಯಮ್ನನಾಗಿದ್ದಾಗ ಉಪದಿಷ್ಟವಾದ ಶ್ರೇಷ್ಠ ಜಪದ ಮೂಲಕ ಮನದಲ್ಲೆ ಭಗವಂತನನ್ನು ಸ್ತುತಿಸಲು ತೊಡಗಿದನು.॥1॥</p>
<p class="Shlok-Number" id="toc_marker-3-2">(ಶ್ಲೋಕ-2)</p>
<p class="Uvach">ಗಜೇಂದ್ರ ಉವಾಚ</p>
<p class="Shlok">ಓಂ ನಮೋ ಭಗವತೇ ತಸ್ಮೈ ಯತ ಏತಚ್ಚಿದಾತ್ಮಕಮ್ ।</p>
<p class="Shlok">ಪುರುಷಾಯಾದಿಬೀಜಾಯ ಪರೇಶಾಯಾಭಿಧೀಮಹಿ ॥</p>
<p class="Text">ಗಜೇಂದ್ರನು (ಮನಸ್ಸಿನಲ್ಲೆ) ಹೇಳಿದನು- ದೃಶ್ಯವಾದ ಈ ದೇಹಾದಿ ಜಡ ಪ್ರಪಂಚವೆಲ್ಲವೂ ಯಾವ ಪರಮಾತ್ಮನ ಸಂಬಂಧದಿಂದ ಚೇತನವೆನಿಸುವುದೋ, ಯಾರು ಜಗತ್ತಿಗೆ ಮೂಲ ಕಾರಣನಾಗಿರುವನೋ, ಯಾರು ಪರಮ ಪುರುಷನ ರೂಪದಲ್ಲಿ ಎಲ್ಲರ ಹೃತ್ಕಮಲಗಳಲ್ಲಿ ವಿರಾಜಮಾನನಾಗಿರುವನೋ, ಯಾರು ಸಮಸ್ತ ಪ್ರಪಂಚಕ್ಕೆ ಏಕಮಾತ್ರ ಸ್ವಾಮಿಯಾಗಿರುವನೋ-ಅಂತಹ ಓಂಕಾರ ಸ್ವರೂಪನಾದ ಭಗವಂತನಿಗೆ ನಾನು ನಮಸ್ಕರಿಸುತ್ತೇನೆ; ಪ್ರೀತಿಯಿಂದ ಅವನ ಧ್ಯಾನವನ್ನು ಮಾಡುತ್ತೇನೆ.॥2॥</p>
<p class="Shlok-Number" id="toc_marker-3-3">(ಶ್ಲೋಕ-3)</p>
<p class="Shlok">ಯಸ್ಮಿನ್ನಿದಂ ಯತಶ್ಚೇದಂ ಯೇನೇದಂ ಯ ಇದಂ ಸ್ವಯಮ್ ।</p>
<p class="Shlok">ಯೋಽಸ್ಮಾತ್ಪರಸ್ಮಾಚ್ಚ ಪರಸ್ತಂ ಪ್ರಪದ್ಯೇ ಸ್ವಯಮ್ಭುವಮ್ ॥</p>
<p class="Text">ಈ ಸಮಸ್ತ ವಿಶ್ವವು ಯಾರ ಆಶ್ರಯದಲ್ಲಿದೆಯೋ, ಯಾರಿಂದ ಉಂಟಾಗಿದೆಯೋ, ಯಾರಿಂದ ರಚಿಸಲ್ಪಟ್ಟಿದೆಯೋ ಯಾರು ತಾನೇ ಜಗದ್ರೂಪನಾಗಿರುವನೋ, ಹೀಗಿದ್ದರೂ ಯಾರು ಕಾರ್ಯರೂಪವಾದ ಜಗತ್ತಿಗಾಗಲೀ, ಕಾರಣರೂಪವಾದ ಪ್ರಕೃತಿಗಾಗಲೀ ಒಳಪಡದೆ ಬೇರೆಯಾಗಿಯೇ ಇರುವನೋ ಅಂತಹ ತಾನೇ-ತಾನಾಗಿ ಹುಟ್ಟಿದ (ಸ್ವಯಂಭುವನಾದ) ಪರಮಾತ್ಮನಲ್ಲಿ ನಾನು ಶರಣಾಗುತ್ತೇನೆ.॥3॥</p>
<p class="Shlok-Number" id="toc_marker-3-4">(ಶ್ಲೋಕ-4)</p>
<p class="Shlok">ಯಃ ಸ್ವಾತ್ಮನೀದಂ ನಿಜಮಾಯಯಾರ್ಪಿತಂ</p>
<p class="Shlok">ಕ್ವಚಿದ್ವಿಭಾತಂ ಕ್ವ ಚ ತತ್ತಿರೋಹಿತಮ್ ।</p>
<p class="Shlok">ಅವಿದ್ಧದೃಕ್ಸಾಕ್ಷ್ಯುಭಯಂ ತದೀಕ್ಷತೇ</p>
<p class="Shlok">ಸ ಆತ್ಮ ಮೂಲೋಽವತು ಮಾಂ ಪರಾತ್ಪರಃ ॥</p>
<p class="Text">ಈ ಪ್ರಪಂಚವು ಅವನ ಮಾಯೆಯಿಂದ ಅವನಲ್ಲಿಯೇ ನೆಲೆಸಿದೆ. ಆದರೆ ಕೆಲವು ವೇಳೆ (ಸೃಷ್ಟಿಯ ಕಾಲದಲ್ಲಿ) ಕಾಣಿಸಿಕೊಳ್ಳುತ್ತದೆ. ಕೆಲವು ವೇಳೆ (ಪ್ರಳಯ ಕಾಲದಲ್ಲಿ) ಅದೃಶ್ಯವಾಗುತ್ತದೆ. ಆದರೆ ಅವನ ದೃಷ್ಟಿಯು ಲೋಪವಾಗುವುದಿಲ್ಲ. ಸಾಕ್ಷೀಭೂತನಾಗಿ ಪ್ರಪಂಚದ ಸೃಷ್ಟಿಯನ್ನೂ, ಲಯವನ್ನು ನೋಡುತ್ತಲೇ ಇರುತ್ತಾನೆ. ಇಂತಹ ಆತ್ಮನೇ ಮೂಲವಾಗಿ ಉಳ್ಳ ಎಲ್ಲದರಲ್ಲಿಯೂ ಆತ್ಮ ಸ್ವರೂಪದಿಂದಿರುವ ಸ್ವಯಂ ಪ್ರಕಾಶನಾದ ಪರಾತ್ವರನಾದ ಪರಮಾತ್ಮನು ನನ್ನನ್ನು ರಕ್ಷಿಸಲಿ.॥4॥</p>
<p class="Shlok-Number" id="toc_marker-3-5">(ಶ್ಲೋಕ-5)</p>
<p class="Shlok">ಕಾಲೇನ ಪಂಚತ್ವಮಿತೇಷು ಕೃತ್ಸ್ನಶೋ</p>
<p class="Shlok">ಲೋಕೇಷು ಪಾಲೇಷು ಚ ಸರ್ವಹೇತುಷು ।</p>
<p class="Shlok">ತಮಸ್ತದಾಸೀದ್ಗಹನಂ ಗಭೀರಂ</p>
<p class="Shlok">ಯಸ್ತಸ್ಯ ಪಾರೇಽಭಿವಿರಾಜತೇ ವಿಭುಃ ॥</p>
<p class="Text">ಸ್ಥಿತಿರೂಪವಾದ ಎರಡು ಪರಾರ್ಧಗಳು ಕಳೆದುಹೋದಾಗ ಸಮಸ್ತ ಜಗತ್ತುಗಳಿಗೂ ಕಾರಣವಾದ ಪಂಚಭೂತಗಳು, ಅವುಗಳಿಂದ ಉಂಟಾದ ಲೋಕಗಳು ಆ ಲೋಕಗಳನ್ನು ಪಾಲಿಸುತ್ತಿದ್ದ ಬ್ರಹ್ಮಾದಿಗಳು ಸಂಪೂರ್ಣನಾಗಿ ನಾಶಹೊಂದುವುದು. ಗಹನವಾದ, ಗಂಭೀರವಾದ ಗಾಢಾಂಧಕಾರವು ಎಲ್ಲ ಕಡೆಗಳಲ್ಲಿಯೂ ಆವರಿಸಿಕೊಳ್ಳುವುದು. ಆ ಸಮಯದಲ್ಲಿ ಯಾವ ಪರಂಜ್ಯೋತಿ ಪರಮಾತ್ಮನು ಆ ಕತ್ತಲಿನ ಆಚೆ ಪ್ರಕಾಶಿಸುವನೋ ಅಂತಹ ಆದಿತ್ಯ ವರ್ಣನಾದ ಪರಮಾತ್ಮನು ನನ್ನನ್ನು ರಕ್ಷಿಸಲಿ.॥5॥</p>
<p class="Shlok-Number" id="toc_marker-3-6">(ಶ್ಲೋಕ-6)</p>
<p class="Shlok">ನ ಯಸ್ಯ ದೇವಾ ಋಷಯಃ ಪದಂ ವಿದು - </p>
<p class="Shlok">ರ್ಜನ್ತುಃ ಪುನಃ ಕೋಽರ್ಹತಿ ಗನ್ತುಮೀರಿತುಮ್ ।</p>
<p class="Shlok">ಯಥಾ ನಟಸ್ಯಾಕೃತಿಭಿರ್ವಿಚೇಷ್ಟತೋ</p>
<p class="Shlok">ದುರತ್ಯಯಾನುಕ್ರಮಣಃ ಸ ಮಾವತು ॥</p>
<p class="Text">ಯಾರ ನೆಲೆಯನ್ನು ದೇವತೆಗಳಾಗಲೀ, ಋಷಿಗಳಾಗಲೀ ತಿಳಿದಿಲ್ಲವೋ, ಅಂತಹವನನ್ನು ಸಾಮಾನ್ಯರು ಪಡೆಯಲು ಅಥವಾ ಹೀಗೆಯೇ ಇದ್ದಾನೆ ಎಂದು ವರ್ಣಿಸಲು ಹೇಗೆ ಸಮರ್ಥರಾದಾರು? ನಿಜರೂಪವನ್ನು ಮರೆಸಿ ನಾನಾ ವೇಷಗಳನ್ನು ಧರಿಸಿ ಕುಣಿಯುವ ನಟನಂತೆ ತಿಳಿಯಲು ಅಸಾಧ್ಯವಾದ ನಡವಳಿಕೆಯಿಂದ ಕೂಡಿದವನಾದ, ನಾನಾ ಪ್ರಕಾರದಿಂದ ಅವತರಿಸುವ ಆ ಪರಮಾತ್ಮನು ನನ್ನನ್ನು ರಕ್ಷಿಸಲಿ.॥6॥</p>
<p class="Shlok-Number" id="toc_marker-3-7">(ಶ್ಲೋಕ-7)</p>
<p class="Shlok">ದಿದೃಕ್ಷವೋ ಯಸ್ಯ ಪದಂ ಸುಮಂಗಲಂ</p>
<p class="Shlok">ವಿಮುಕ್ತಸಂಗಾ ಮುನಯಃ ಸುಸಾಧವಃ ।</p>
<p class="Shlok">ಚರನ್ತ್ಯಲೋಕವ್ರತಮವ್ರಣಂ ವನೇ</p>
<p class="Shlok">ಭೂತಾತ್ಮಭೂತಾಃ ಸುಹೃದಃ ಸ ಮೇ ಗತಿಃ ॥</p>
<p class="Text">ಯಾರ ಪರಮಮಂಗಳಸ್ವರೂಪವನ್ನು ಸಾಕ್ಷಾತ್ಕರಿಸಲು ಸಾಧು-ಸ್ವಭಾವದ ಮಹಾ ಮುನಿಗಳು ಸಮಸ್ತ ಆಸಕ್ತಿಗಳನ್ನು ಪರಿತ್ಯಜಿಸಿ ಅರಣ್ಯದಲ್ಲಿದ್ದು ನಿರಂತರ ಬ್ರಹ್ಮಚರ್ಯವೇ ಮೊದಲಾದ ಅಲೌಕಿಕ ವ್ರತಗಳನ್ನು ಪಾಲಿಸುವರೋ, ತಮ್ಮಲ್ಲಿ ವಿರಾಜಮಾನನಾಗಿರುವ ಆತ್ಮನೇ ಎಲ್ಲರಲ್ಲಿಯೂ ವಿರಾಜಿಸುತ್ತಿದೆ ಎಂದು ತಿಳಿದು, ಎಲ್ಲರಿಗೂ ಒಳ್ಳೆಯದನ್ನೇ ಮಾಡುವ ಮನಸ್ಸುಳ್ಳ ಅಂತಹವರಿಂದ ಬಯಸುವ ಪರಮೇಶ್ವರನೇ ನನಗೆ ಪರಮಗತಿಯಾಗಲಿ.॥7॥</p>
<p class="Shlok-Number" id="toc_marker-3-8">(ಶ್ಲೋಕ-8)</p>
<p class="Shlok">ನ ವಿದ್ಯತೇ ಯಸ್ಯ ಚ ಜನ್ಮ ಕರ್ಮ ವಾ</p>
<p class="Shlok">ನ ನಾಮರೂಪೇ ಗುಣದೋಷ ಏವ ವಾ ।</p>
<p class="Shlok">ತಥಾಪಿ ಲೋಕಾಪ್ಯಯಸಂಭ ವಾಯ ಯಃ </p>
<p class="Shlok">ಸ್ವಮಾಯಯಾ ತಾನ್ಯನುಕಾಲಮೃಚ್ಛತಿ ॥</p>
<p class="Text">ಯಾರಿಗೆ ನಮ್ಮಂತೆ ಕರ್ಮವಶ ಜನ್ಮವಾಗಲೀ, ಕರ್ಮವಾಗಲೀ ಇಲ್ಲವೋ, ನಾಮ-ರೂಪಗಳಿಲ್ಲವೋ ಅಂತಹವನಿಗೆ ಗುಣ-ದೋಷಗಳು ಹೇಗೆ ಇರಬಲ್ಲವು? ಆದರೂ ಲೋಕದ ಸೃಷ್ಟಿ ಮತ್ತು ಸಂಹಾರಕ್ಕಾಗಿ ತನ್ನ ಮಾಯೆಯಿಂದಲೇ ಆಯಾ ಕಾಲಕ್ಕೆ ಅನುಗುಣವಾಗಿ ಪರಮಾತ್ಮನು ಅವತರಿಸುತ್ತಿರುತ್ತಾನೆ. ಅಂತಹ ಸಚ್ಚಿದಾನಂದಘನ ಸ್ವರೂಪನಾದ ಪರಮಾತ್ಮನು ನನ್ನನ್ನು ರಕ್ಷಿಸಲಿ.॥8॥</p>
<p class="Shlok-Number" id="toc_marker-3-9">(ಶ್ಲೋಕ-9)</p>
<p class="Shlok">ತಸ್ಮೈ ನಮಃ ಪರೇಶಾಯ ಬ್ರಹ್ಮಣೇನಂತ ಶಕ್ತಯೇ ।</p>
<p class="Shlok">ಅರೂಪಾಯೋರುರೂಪಾಯ ನಮ ಆಶ್ಚರ್ಯಕರ್ಮಣೇ ॥ 9 ॥</p>
<p class="Text">ಬಹ್ರನೇ ಮೊದಲಾದವರಿಗೂ ಈಶನಾದ, ಅನಂತಶಕ್ತಿಯಾದ, ಸರ್ವೈಶ್ಚರ್ಯ ಮಯನಾದ ಪರಬ್ರಹ್ಮಪರಮಾತ್ಮನಿಗೆ ನಮಸ್ಕರಿಸುತ್ತೇನೆ. ರೂಪರಹಿತನಾದ, ಬ್ರಹ್ಮ ರೂಪಿಯಾದ ಆಶ್ಚರ್ಯಕರವಾದ ಕಾರ್ಯಗಳನ್ನೆಸಗುವ ದೇವದೇವನ ಪಾದಗಳಿಗೆ ನಮಸ್ಕರಿಸುತ್ತೇನೆ.॥9॥</p>
<p class="Shlok-Number" id="toc_marker-3-10">(ಶ್ಲೋಕ-10)</p>
<p class="Shlok">ನಮ ಆತ್ಮಪ್ರದೀಪಾಯ ಸಾಕ್ಷಿಣೇ ಪರಮಾತ್ಮನೇ ।</p>
<p class="Shlok">ನಮೋ ಗಿರಾಂ ವಿದೂರಾಯ ಮನಸಶ್ಚೇತಸಾಮಪಿ ॥</p>
<p class="Text">ಸ್ವಯಂ ಪ್ರಕಾಶನಾದ ಎಲ್ಲಕ್ಕೂ ಸಾಕ್ಷೀಭೂತನಾದ ಪರಮಾತ್ಮನಿಗೆ ನಮಸ್ಕರಿಸುತ್ತೇನೆ. ಮಾತು-ಮನಸ್ಸು ಮತ್ತು ಬುದ್ಧಿಗಳಿಗೆ ಅಗೋಚರನಾದ ದೇವದೇವನಿಗೆ ನಮಸ್ಕಾರವು.॥10॥</p>
<p class="Shlok-Number" id="toc_marker-3-11">(ಶ್ಲೋಕ-11)</p>
<p class="Shlok">ಸತ್ತ್ವೇನ ಪ್ರತಿಲಭ್ಯಾಯ ನೈಷ್ಕರ್ಮ್ಯೇಣ ವಿಪಶ್ಚಿತಾ ।</p>
<p class="Shlok">ನಮಃ ಕೈವಲ್ಯನಾಥಾಯ ನಿರ್ವಾಣಸುಖಸಂವಿದೇ ॥</p>
<p class="Text">ವಿವೇಕಿಗಳಾದವರು ಕರ್ಮಸಂನ್ಯಾಸದಿಂದ ಅಥವಾ ಕರ್ಮಫಲ ಪರಿತ್ಯಾಗದಿಂದ ಅಂತಃಕರಣವನ್ನು ಶುದ್ಧಗೊಳಿಸಿ ಸತ್ತ್ವಗುಣ ಸಂಪನ್ನರಾಗಿ ಅವನನ್ನು ಕಂಡುಕೊಳ್ಳುತ್ತಾರೆ. ಆತ್ಯಂತಿಕ ದುಃಖನಾಶ ರೂಪವಾದ ಮೋಕ್ಷಕ್ಕೆ ಸ್ವಾಮಿಯಾಗಿರುವ, ಮೋಕ್ಷಾನಂದಾನುಭವ ಸ್ವರೂಪನಾಗಿರುವ ಪ್ರಭುವಿಗೆ ನಮಸ್ಕರಿಸುತ್ತೇನೆ.॥11॥</p>
<p class="Shlok-Number" id="toc_marker-3-12">(ಶ್ಲೋಕ-12)</p>
<p class="Shlok">ನಮಃ ಶಾಂತಾಯ ಘೋರಾಯ ಮೂಢಾಯ ಗುಣಧರ್ಮಿಣೇ ।</p>
<p class="Shlok">ನಿರ್ವಿಶೇಷಾಯ ಸಾಮ್ಯಾಯ ನಮೋ ಜ್ಞಾನಘನಾಯ ಚ ॥</p>
<p class="Text">ಸತ್ತ್ವಗುಣವನ್ನು ಸ್ವೀಕರಿಸಿ ಶಾಂತನೂ, ರಜೋಗುಣವನ್ನು ಸ್ವೀಕರಿಸಿ ಘೋರನೂ ಹಾಗೂ ತಮೋಗುಣವನ್ನು ಸ್ವೀಕರಿಸಿ ಮೂಢನಂತೆ ಕಂಡು ಬರುವ, ಗುಣರಹಿತನೂ, ಭೇದ ರಹಿತನೂ, ಸಮಭಾವದಿಂದ ಇರುವವನೂ ಆದ ಜ್ಞಾನಘನ ಸ್ವರೂಪನಾದ ಪರಮಾತ್ಮನಿಗೆ ನಮಸ್ಕರಿಸುತ್ತೇನೆ.॥12॥</p>
<p class="Shlok-Number" id="toc_marker-3-13">(ಶ್ಲೋಕ-13)</p>
<p class="Shlok">ಕ್ಷೇತ್ರಜ್ಞಾಯ ನಮಸ್ತುಭ್ಯಂ ಸರ್ವಾಧ್ಯಕ್ಷಾಯ ಸಾಕ್ಷಿಣೇ ।</p>
<p class="Shlok">ಪುರುಷಾಯಾತ್ಮಮೂಲಾಯ ಮೂಲಪ್ರಕೃತಯೇ ನಮಃ ॥</p>
<p class="Text">ನೀನು ಸಮಸ್ತರಿಗೂ ಸ್ವಾಮಿಯಾಗಿರುವೆ, ಕ್ಷೇತ್ರಜ್ಞನಾಗಿರುವೆ, ಸಮಸ್ತ ಕಾರ್ಯಗಳಿಗೂ ಸಾಕ್ಷೀಭೂತನಾಗಿರುವೆ. ನೀನೇ-ನಿನಗೆ ಮೂಲ ಕಾರಣನಾಗಿರುವೆ. ನೀನು ಪುರುಷ ಮತ್ತು ಮೂಲ ಪ್ರಕೃತಿಯ ರೂಪದಲ್ಲಿಯೂ ಇರುವೆ. ಅಂತಹ ನಿನಗೆ ನಮಸ್ಕರಿಸುತ್ತೇನೆ.॥13॥</p>
<p class="Shlok-Number" id="toc_marker-3-14">(ಶ್ಲೋಕ-14)</p>
<p class="Shlok">ಸರ್ವೇಂದ್ರಿಯಗುಣದ್ರಷ್ಟ್ರೇ ಸರ್ವಪ್ರತ್ಯಯಹೇತವೇ ।</p>
<p class="Shlok">ಅಸತಾಚ್ಚಾಯಯೋಕ್ತಾಯ ಸದಾಭಾಸಾಯ ತೇ ನಮಃ ॥</p>
<p class="Text">ನೀನು ಸಮಸ್ತ ಇಂದ್ರಿಯಗಳನ್ನೂ, ಶಬ್ದ ಸ್ಪರ್ಶವೇ ಮೊದಲಾದವುಗಳ ವಿಷಯಗಳನ್ನು ನೋಡುವೆ. ಸಮಸ್ತ ಪ್ರತೀತಿಗಳ ಆಧಾರನಾಗಿರುವೆ. ಅಹಂಕಾರವೇ ಮೊದಲಾದ ಛಾಯಾರೂಪ ಅಸದ್ವಸ್ತುಗಳ ಮೂಲಕ ನಿನ್ನ ಅಸ್ತಿತ್ವವು ಪ್ರಕಟವಾಗುತ್ತದೆ. ಸಮಸ್ತ ವಸ್ತುಗಳ ಸತ್ತಾರೂಪದಿಂದಲೂ ಕೇವಲ ನೀನೇ ಭಾಸವಾಗುತ್ತಿಯೆ. ನಾನು ನಿನಗೆ ನಮಸ್ಕಾರ ಮಾಡುತ್ತೇನೆ.॥14॥</p>
<p class="Shlok-Number" id="toc_marker-3-15">(ಶ್ಲೋಕ-15)</p>
<p class="Shlok">ನಮೋ ನಮಸ್ತೇಽಖಿಲಕಾರಣಾಯ</p>
<p class="Shlok">ನಿಷ್ಕಾರಣಾಯಾದ್ಭುತಕಾರಣಾಯ ।</p>
<p class="Shlok">ಸರ್ವಾಗಮಾಮ್ನಾಯಮಹಾರ್ಣವಾಯ</p>
<p class="Shlok">ನಮೋಽಪವರ್ಗಾಯ ಪರಾಯಣಾಯ ॥</p>
<p class="Text">ನಿನ್ನ ಅಸ್ತಿತ್ವಕ್ಕೆ ಯಾವ ಕಾರಣವೂ ಇಲ್ಲ, ನೀನು ನಿಷ್ಕಾರಣನಾಗಿರುವೆ. ಆದರೆ ನೀನು ಸಮಸ್ತ ಜಗತ್ತಿನ ಸೃಷ್ಟಿ-ಸ್ಥಿತಿ-ಲಯಗಳಿಗೂ ಮೂಲಕಾರಣನಾಗಿರುವೆ. ನೀನು ಜಗತ್ತಿಗೆ ಮೂಲ ಕಾರಣನಾದರೂ ನಿನ್ನಲ್ಲಿ ವಿಕಾರಗಳು ಉಂಟಾಗುವುದಿಲ್ಲ, ಆದುದರಿಂದ ಅದ್ಭುತಕಾರಣನಾಗಿರುವೆ. ನಿನಗೆ ನಾನು ಬಾರಿ-ಬಾರಿಗೂ ನಮಸ್ಕರಿಸುತ್ತೇನೆ. ಸಂಪೂರ್ಣ ನದೀನದಗಳಿಗೆ ಸಮುದ್ರವು ಪರಮಾಶ್ರಯ ಸ್ಥಾನವಾಗಿರುವಂತೆ ಸಮಸ್ತ ವೇದಶಾಸ್ತ್ರಗಳಿಗೆ ನೀನೇ ಪರಮಾಶ್ರಯನಾಗಿರುವೆ. ಮೋಕ್ಷಸ್ವರೂಪನಾದ ಮತ್ತು ಸಾಧು-ಸತ್ಪುರುಷರಿಗೆ ಏಕಮಾತ್ರ ಆಶ್ರಯನಾದ ನಿನಗೆ ನಮಸ್ಕಾರವು ॥ 15 ॥</p>
<p class="Shlok-Number" id="toc_marker-3-16">(ಶ್ಲೋಕ-16)</p>
<p class="Shlok">ಗುಣಾರಣಿಚ್ಛನ್ನಚಿದೂಷ್ಮಪಾಯ</p>
<p class="Shlok">ತತ್ಕ್ಷೋಭವಿಸ್ಫೂರ್ಜಿತಮಾನಸಾಯ ।</p>
<p class="Shlok">ನೈಷ್ಕರ್ಮ್ಯಭಾವೇನ ವಿವರ್ಜಿತಾಗಮ -</p>
<p class="Shlok">ಸ್ವಯಂಪ್ರಕಾಶಾಯ ನಮಸ್ಕರೋಮಿ ॥</p>
<p class="Text">ಮರದ ಕೊರಡಿನಲ್ಲಿ ಅಗ್ನಿಯು ಗುಪ್ತವಾಗಿರುವಂತೆ ನಿನ್ನ ಸಂಬಂಧವಾದ ಜ್ಞಾನವನ್ನು ಗುಣಗಳೆಂಬ ಮಾಯೆಯ ಮೂಲಕ ಮುಚ್ಚಿಬಿಟ್ಟಿರುವೆ. ಸತ್ವಾದಿಗುಣಗಳಲ್ಲಿ ಕ್ಷೋಭೆ ಉಂಟಾದಾಗ (ಅವುಗಳಲ್ಲಿ ಚಲನೆ ಉಂಟಾದಾಗ) ಅವುಗಳ ಮೂಲಕ ವಿಧ-ವಿಧವಾದ ಸೃಷ್ಟಿಯನ್ನು ರಚಿಸಲು ನೀನು ಸಂಕಲ್ಪಸುವೆ. ಸರ್ವಕರ್ಮಸಂನ್ಯಾಸವನ್ನು ಅಥವಾ ಸರ್ವಕರ್ಮಫಲ ಪರಿತ್ಯಾಗವನ್ನು ಮಾಡಿ ವಿಧಿ-ನಿಷೇಧಗಳಿಂದ ಮೀರಿರುವ ಜ್ಞಾನಿಗಳ ಹೃದಯದಲ್ಲಿ ಸ್ವಯಂ ಪ್ರಕಾಶನಾಗಿರುವ ನಿನಗೆ ನಾನು ನಮಸ್ಕರಿಸುತ್ತೇನೆ.॥16॥</p>
<p class="Shlok-Number" id="toc_marker-3-17">(ಶ್ಲೋಕ-17)</p>
<p class="Shlok">ಮಾದೃಕ್ ಪ್ರಪನ್ನಪಶುಪಾಶವಿಮೋಕ್ಷಣಾಯ</p>
<p class="Shlok">ಮುಕ್ತಾಯ ಭೂರಿಕರುಣಾಯ ನಮೋಽಲಯಾಯ ।</p>
<p class="Shlok">ಸ್ವಾಂಶೇನ ಸರ್ವತನುಭೃನ್ಮನಸಿ ಪ್ರತೀತ -</p>
<p class="Shlok">ಪ್ರತ್ಯಗ್ದೃಶೇ ಭಗವತೇ ಬೃಹತೇ ನಮಸ್ತೇ ॥</p>
<p class="Text">ನನ್ನಂತಹ ಪಶುತುಲ್ಯ (ಅವಿದ್ಯಾಗ್ರಸ್ತ) ಶರಣಾಗನಾದ ಜೀವಿಯ ಅವಿದ್ಯಾರೂಪೀ ಪಾಶವನ್ನು ಎಂದೆಂದಿಗೂ ಪೂರ್ಣರೂಪದಿಂದ ಕತ್ತರಿಸಿ ವಿಮುಕ್ತಿಗೊಳಿಸುವೆ. ನೀನು ನಿತ್ಯಮುಕ್ತನಾಗಿರುವೆ. ಭಕ್ತರಿಗೆ ಕಲ್ಯಾಣವನ್ನುಂಟು ಮಾಡುವುದರಲ್ಲಿ ನಿನಗೆ ಆಲಸ್ಯವೆಂಬುದೇ ಇಲ್ಲ. ಅಂತಹ ನಿತ್ಯಮುಕ್ತನಾದ ನಿನಗೆ ನಮಸ್ಕರಿಸುತ್ತೇನೆ. ಸಮಸ್ತ ಪ್ರಾಣಿಗಳ ಹೃದಯದಲ್ಲಿ ನಿನ್ನ ಅಂಶರೂಪದಿಂದ ಅಂತರಾತ್ಮನೂ ಸರ್ವೈಶ್ವರ್ಯ ಪೂರ್ಣನೂ, ಅಪರಿಚ್ಛಿನ್ನನೂ ಆಗಿರುವ ನಿನಗೆ ನಮಸ್ಕರಿಸುತ್ತೇನೆ ॥ 17 ॥</p>
<p class="Shlok-Number" id="toc_marker-3-18">(ಶ್ಲೋಕ-18)</p>
<p class="Shlok">ಆತ್ಮಾತ್ಮಜಾಪ್ತಗೃಹವಿತ್ತಜನೇಷು ಸಕ್ತೈ-</p>
<p class="Shlok">ರ್ದುಷ್ಟ್ರಾಪಣಾಯ ಗುಣಸಂಗವಿವರ್ಜಿತಾಯ ।</p>
<p class="Shlok">ಮುಕ್ತಾತ್ಮಭಿಃ ಸ್ವಹೃದಯೇ ಪರಿಭಾವಿತಾಯ</p>
<p class="Shlok">ಜ್ಞಾನಾತ್ಮನೇ ಭಗವತೇ ನಮ ಈಶ್ವರಾಯ ॥</p>
<p class="Text">ಶರೀರ, ಪುತ್ರ, ಮಿತ್ರ, ಮನೆ, ಸಂಪತ್ತು ಹಾಗೂ ಕುಟುಂಬಿಗಳಲ್ಲೇ ಆಸಕ್ತರಾದ ಮನುಷ್ಯರಿಗೆ ಕಷ್ಟದಿಂದ ದೊರೆಯುವಂತಹ ನಿನ್ನನ್ನು, ಗುಣಗಳ ಸಂಗದಿಂದ ಮುಕ್ತರಾದ ಜೀವನ್ಮುಕ್ತರು ಅರ್ಥಾತ್ ಪ್ರಕೃತಿಯ ಗುಣಗಳಿಂದ ವಿಮುಕ್ತರಾದ ಶುದ್ಧಾತ್ಮರು ನಿನ್ನನ್ನೇ ತಮ್ಮ ಹೃದಯದಲ್ಲಿ ನಿರಂತರವಾಗಿ ಧ್ಯಾನಮಾಡುತ್ತಿರುತ್ತಾರೆ. ಅಂತಹ ಸರ್ವೇಶ್ವರನಾದ ಜ್ಞಾನ ಸ್ವರೂಪನಾದ ಶ್ರೀಭಗವಂತನಿಗೆ ನಮಸ್ಕರಿಸುತ್ತೇನೆ ॥ 18 ॥</p>
<p class="Shlok-Number" id="toc_marker-3-19">(ಶ್ಲೋಕ-19)</p>
<p class="Shlok">ಯಂ ಧರ್ಮಕಾಮಾರ್ಥವಿಮುಕ್ತಿಕಾಮಾ</p>
<p class="Shlok">ಭಜನ್ತ ಇಷ್ಟಾಂ ಗತಿಮಾಪ್ನುವಂತಿ ।</p>
<p class="Shlok">ಕಿಂ ತ್ವಾಶಿಷೋ ರಾತ್ಯಪಿ ದೇಹಮವ್ಯಯಂ</p>
<p class="Shlok">ಕರೋತು ಮೇದಭ್ರದಯೋ ವಿಮೋಕ್ಷಣಮ್ ॥</p>
<p class="Text">ಧರ್ಮಾರ್ಥ-ಕಾಮ-ಮೋಕ್ಷಗಳೆಂಬ ನಾಲ್ಕು ಪುರುಷಾರ್ಥಗಳನ್ನು ಪಡೆಯಲು ಮನುಷ್ಯರು ಶ್ರೀಭಗವಂತನನ್ನು ಆರಾಧಿಸಿ ತಮಗೆ ಇಷ್ಟವಾದುದನ್ನು ಪಡೆದುಕೊಳ್ಳುತ್ತಾರೆ. ಇಷ್ಟು ಮಾತ್ರವಲ್ಲ, ಪ್ರಸನ್ನನಾದ ಶ್ರೀಭಗವಂತನು ಭಕ್ತರಿಗೆ ಇತರ ಅನೇಕವಿಧವಾದ ಫಲಗಳನ್ನು, ನಾಶರಹಿತನಾದ ದಿವ್ಯ ಪಾರ್ಷದ ಶರೀರವನ್ನು ಕರುಣಿಸುತ್ತಾನೆ. ಅಂತಹ ಅಸೀಮ ದಯೆಯುಳ್ಳ ಪರಮಾತ್ಮನು ಈ ಮೊಸಳೆಯಿಂದ ನನ್ನನ್ನು ಬಿಡುಗಡೆ ಮಾಡಲಿ ॥19॥</p>
<p class="Shlok-Number" id="toc_marker-3-20">(ಶ್ಲೋಕ-20)</p>
<p class="Shlok">ಏಕಾಂತಿನೋ ಯಸ್ಯ ನ ಕಂಚನಾರ್ಥಂ</p>
<p class="Shlok">ವಾಂಛನ್ತಿ ಯೇ ವೈ ಭಗವತ್ಟ್ರಪನ್ನಾಃ ।</p>
<p class="Shlok">ಅತ್ಯದ್ಭುತಂ ತಚ್ಚರಿತಂ ಸುಮಂಗಲಂ</p>
<p class="Shlok">ಗಾಯನ್ತ ಅನಂದಸಮುದ್ರಮಗ್ನಾಃ ॥</p>
<p class="Text">ಶ್ರೀಭಗವಂತನಿಗೆ ಪೂರ್ಣವಾಗಿ ಶರಣಾಗತರಾದ ಅವನ ಅನನ್ಯ ಭಕ್ತರು ಭಗವಂತನಿಂದ ಯಾವುದನ್ನು ಅಪೇಕ್ಷಿಸುವುದಿಲ್ಲ. ಭೋಗವಸ್ತುಗಳು ಹಾಗಿರಲಿ; ಸರ್ವಾಪೇಕ್ಷಿತವಾದ ಮುಕ್ತಿಯನ್ನು ಬಯಸುವುದಿಲ್ಲ. ಮಂಗಳಕರವಾದ ಅತ್ಯದ್ಭುತವಾದ ಪರಮಾತ್ಮನ ಚರಿತ್ರೆಗಳನ್ನು ಹಾಡುತ್ತಾ, ನಲಿಯುತ್ತಾ, ಕುಣಿಯುತ್ತಾ ಆನಂದ ಸಮುದ್ರದಲ್ಲಿ ಮುಳುಗಿರುತ್ತಾರೆ ಹಾಗೆಯೇ ನಾನು ಭಕ್ತವತ್ಸಲನಾದ ಭಗವಂತನಿಗೆ ನಮಸ್ಕರಿಸುತ್ತೇನೆ ॥20॥</p>
<p class="Shlok-Number" id="toc_marker-3-21">(ಶ್ಲೋಕ-21)</p>
<p class="Shlok">ತುಮಕ್ಷರಂ ಬ್ರಹ್ಮ ಪರಂ ಪರೇಶ-</p>
<p class="Shlok">ಮವ್ಯಕ್ತಮಾಧ್ಯಾತ್ಮಿಕಯೋಗಗಮ್ಯಮ್ ।</p>
<p class="Shlok">ಅತೀನ್ದ್ರಿಯಂ ಸೂಕ್ಷ್ಮಮಿವಾತಿದೂರ-</p>
<p class="Shlok">ಮನನ್ತಮಾದ್ಯಂ ಪರಿಪೂರ್ಣಮೀಡೇ ॥</p>
<p class="Text">ಅವಿನಾಶಿಯಾದ, ಪರಬ್ರಹ್ಮಸ್ವರೂಪನಾದ, ಬ್ರಹ್ಮಾದಿಗಳಿಗೂ ಈಶನಾದ, ಅವ್ಯಕ್ತನಾದ, ಅಧ್ಯಾತ್ಮಯೋಗಗಳಾದ ಭಕ್ತಿಯೋಗ, ಜ್ಞಾನಯೋಗಗಳಿಂದ ತಿಳಿಯಲ್ಪಡುವ, ಇಂದ್ರಿಯಾತೀತನಾದ, ಹೃದಯಗುಹೆಯಲ್ಲಿದ್ದರೂ, ಮಾಯೆಯ ಆವರಣದ ಕಾರಣ ಅತ್ಯಂತ ದೂರವಾಗಿ ಕಂಡು ಬರುವ, ಆದ್ಯಂತ ರಹಿತನಾದ ಪರಿಪೂರ್ಣ ಸ್ವರೂಪನಾದ ಪರಬ್ರಹ್ಮ ಪರಮಾತ್ಮನನ್ನು ಸ್ತೋತ್ರ ಮಾಡುತ್ತೇವೆ.॥21॥</p>
<p class="Shlok-Number" id="toc_marker-3-22">(ಶ್ಲೋಕ-22)</p>
<p class="Shlok">ಯಸ್ಯ ಬ್ರಹ್ಮಾದಯೋ ದೇವಾ ವೇದಾ ಲೋಕಾಶ್ಚರಾಚರಾಃ ।</p>
<p class="Shlok">ನಾಮರೂಪವಿಭೇದೇನ ಫಲ್ಗ್ವ್ಯಾ ಚ ಕಲಯಾ ಕೃತಾಃ ॥</p>
<p class="Text">ಯಾರ ಅತ್ಯಲ್ಪವಾದ ಅಂಶದಿಂದ ನಾನಾ ರೂಪಗಳ ಮತ್ತು ನಾಮಗಳ ಭೇದದಿಂದ ಕೂಡಿದ ಬ್ರಹ್ಮಾದಿದೇವತೆಗಳೂ, ವೇದಗಳೂ, ಚರಾಚರಗಳೂ, ಲೋಕಗಳೂ ರಚಿತವಾದುವೋ ಅಂತಹ ಪರಮಾತ್ಮನಿಗೆ ನಮಸ್ಕರಿಸುತ್ತೇನೆ.॥22॥</p>
<p class="Shlok-Number" id="toc_marker-3-23">(ಶ್ಲೋಕ-23)</p>
<p class="Shlok">ಯಥಾರ್ಚಿಷೋಽಗ್ನೇಃ ಸವಿತುರ್ಗಭಸ್ತಯೋ</p>
<p class="Shlok">ನಿರ್ಯಾನ್ತಿ ಸಂಯಾನ್ತ್ಯಸಕೃತ್ಸ್ವರೋಚಿಷಃ ।</p>
<p class="Shlok">ತಥಾ ಯತೋಽಯಂ ಗುಣಸಮ್ಟ್ರವಾಹೋ</p>
<p class="Shlok">ಬುದ್ಧಿರ್ಮನಃ ಖಾನಿ ಶರೀರಸರ್ಗಾಃ ॥</p>
<p class="Text">ಯಾವ ರೀತಿಯಲ್ಲಿ ಅಗ್ನಿಯಿಂದ ಜ್ವಾಲೆಗಳೂ, ಸೂರ್ಯನಿಂದ ಕಿರಣಗಳೂ ಹಲವಾರು ಬಾರಿ ಹೊರಹೊಮ್ಮಿ ಲೀನವಾಗುವವೋ, ಹಾಗೆಯೇ ಪರಮಾತ್ಮನಿಂದ ಬುದ್ಧಿ, ಮನಸ್ಸು, ಇಂದ್ರಿಯಗಳು ಮತ್ತು ಶರೀರಗಳ ಪ್ರವಾಹರೂಪೀ ಪ್ರಪಂಚವು ಸೃಷ್ಟಿರೂಪದಿಂದ ಹೊರ ಹೊಮ್ಮುತ್ತದೆ. ಲಯರೂಪದಿಂದ ಲೀನವಾಗುತ್ತದೆ. ಅಂತಹ ಪರಮಾತ್ಮನಿಗೆ ನಮಸ್ಕರಿಸುತ್ತೇನೆ.॥23॥</p>
<p class="Shlok-Number" id="toc_marker-3-24">(ಶ್ಲೋಕ-24)</p>
<p class="Shlok">ಸ ವೈ ನ ದೇವಾಸುರಮರ್ತ್ಯತಿರ್ಯ-</p>
<p class="Shlok">ಙ್ನ ಸ್ತ್ರೀ ನ ಷಣ್ಢೋ ನ ಪುಮಾನ್ನ ಜನ್ತುಃ ।</p>
<p class="Shlok">ನಾಯಂ ಗುಣಃ ಕರ್ಮ ನ ಸನ್ನ ಚಾಸ-</p>
<p class="Shlok">ನ್ನಿಷೇಧಶೇಷೋ ಜಯತಾದಶೇಷಃ ॥</p>
<p class="Text">ಆ ಭಗವಂತನು ದೇವತೆಯಲ್ಲ, ರಾಕ್ಷಸನಲ್ಲ, ಮನುಷ್ಯನಲ್ಲ, ತಿರ್ಯಗ್ಜಂತುವಲ್ಲ, ಹೆಣ್ಣಲ್ಲ, ಗಂಡಲ್ಲ, ನಪುಂಸಕನೂ ಅಲ್ಲ, ಸಾಧಾರಣವಾದ ಅಥವಾ ಅಸಾಧಾರಣವಾದ ಪ್ರಾಣಿಯೂ ಅಲ್ಲ; ಗುಣ, ಕರ್ಮ, ಕಾರ್ಯ, ಕಾರಣವೂ ಅಲ್ಲ; ಸತ್ತಲ್ಲ-ಅಸತ್ತಲ್ಲ. ಈ ಸಕಲ ವಸ್ತುಗಳಿಗಿಂತಲೂ ಬೇರೆಯಾಗಿರುವ, ಇವು ಯಾವುವು ಅಲ್ಲವೆಂದು ನಿಷೇಧಿಸಿದ ಬಳಿಕ ಉಳಿಯುವ ಸರ್ವಾತ್ಮನಾದ ಭಗವಂತನು ನನ್ನ ಉದ್ಧಾರಕ್ಕಾಗಿ ಪ್ರಕಟವಾಗಲೀ.॥24॥</p>
<p class="Shlok-Number" id="toc_marker-3-25">(ಶ್ಲೋಕ-25)</p>
<p class="Shlok">ಜಿಜೀವಿಷೇ ನಾಹಮಿಹಾಮುಯಾ ಕಿಮ್</p>
<p class="Shlok">ಅಂತರ್ಬಹಿಶ್ಚಾವೃತಯೇಭಯೋನ್ಯಾ ।</p>
<p class="Shlok">ಇಚ್ಛಾಮಿ ಕಾಲೇನ ನ ಯಸ್ಯ ವಿಪ್ಲವಃ</p>
<p class="Shlok">ತಸ್ಯಾತ್ಮಲೋಕಾವರಣಸ್ಯ ಮೋಕ್ಷಮ್ ॥</p>
<p class="Text">ಓ ಭಗವಂತಾ! ನಾನು ಈ ಮೊಸಳೆಯಿಂದ ಬಿಡಿಸಿಕೊಂಡು ಬದುಕಿರಲು ಇಚ್ಛಿಸುತ್ತಿಲ್ಲ. ಹೊರಗೂ-ಒಳಗೂ ಸಮಾವೃತವಾಗಿರುವ ಈ ಆನೆಯ ಶರೀರದಿಂದ ನನಗೇನಾಗ ಬೇಕಾಗಿದೆ? ನಾನಾದರೋ ಆತ್ಮ ಪ್ರಕಾಶವನ್ನು ಮುಚ್ಚಿ ಬಿಟ್ಟಿರುವ ಅಜ್ಞಾನ ರೂಪವಾದ ಆವರಣದಿಂದ ಮುಕ್ತಿಯನ್ನು ಪಡೆಯಲು ಆಶಿಸಿದ್ದೇನೆ. ಕಾಲಾನುಕ್ರಮವಾಗಿ ಆ ಅಜ್ಞಾನವು ತಾನೇ-ತಾನಾಗಿ ತೊಲಗುವುದಿಲ್ಲ. ಆ ಅಜ್ಞಾನವು ಕೇವಲ ಭಗವತ್ಕೃಪೆಯಿಂದಲೂ ಮತ್ತು ತತ್ತ್ವಜ್ಞಾನದಿಂದಲೂ ನಾಶ ಹೊಂದುತ್ತದೆ.॥25॥</p>
<p class="Shlok-Number" id="toc_marker-3-26">(ಶ್ಲೋಕ-26)</p>
<p class="Shlok">ಸೋಽಹಂ ವಿಶ್ವಸೃಜಂ ವಿಶ್ವಮವಿಶ್ವಂ ವಿಶ್ವವೇದಸಮ್ ।</p>
<p class="Shlok">ವಿಶ್ವಾತ್ಮಾನಮಜಂ ಬ್ರಹ್ಮ ಪ್ರಣತೋಽಸ್ಮಿ ಪರಂ ಪದಮ್ ॥</p>
<p class="Text">ಆದುದರಿಂದ ಅಜ್ಞಾನವೆಂಬ ಆವರಣದಿಂದ ಮುಕ್ತಿಯನ್ನು ಪಡೆಯಲು ಇಚ್ಛಿಸಿದ ನಾನು-ವಿಶ್ವವಲ್ಲದಿದ್ದರೂ ವಿಶ್ವದ ಸೃಷ್ಟಿಗೆ ಕಾರಣನಾದ, ವಿಶ್ವಸ್ವರೂಪನಾದ, ವೇದಗಳನ್ನೇ ಉಪಕರಣಗಳನ್ನಾಗಿ ಹೊಂದಿರುವ, ವಿಶ್ವವನ್ನೇ ಆತ್ಮನಲ್ಲಿ ಧರಿಸಿರುವ, ಹುಟ್ಟು-ಸಾವುಗಳಿಲ್ಲದ ಪರಮಪದ ಸ್ವರೂಪನಾದ ಪರಬ್ರಹ್ಮವನ್ನು ನಮಸ್ಕರಿಸುತ್ತೇನೆ.॥26॥</p>
<p class="Shlok-Number" id="toc_marker-3-27">(ಶ್ಲೋಕ-27)</p>
<p class="Shlok">ಯೋಗರನ್ಧಿ ತಕರ್ಮಾಣೋ ಹೃದಿ ಯೋಗವಿಭಾವಿತೇ ।</p>
<p class="Shlok">ಯೋಗಿನೋ ಯಂ ಪ್ರಪಶ್ಯನ್ತಿ ಯೋಗೇಶಂ ತಂ ನತೋಽಸ್ಮ್ಯಹಮ್ ॥</p>
<p class="Text">ಯೋಗಿಗಳು ಭಗವದ್ಭಕ್ತಿಯೋಗದ ಮೂಲಕ ಕರ್ಮಗಳನ್ನು, ಕರ್ಮಫಲಗಳನ್ನು ಭಸ್ಮಮಾಡಿ ಭಕ್ತಿಯೋಗದಿಂದ ಶುದ್ಧವಾದ ಹೃದಯದಲ್ಲಿ ಯಾವ ಯೋಗೇಶ್ವರನನ್ನು ಸಾಕ್ಷಾತ್ಕರಿಸಿಕೊಳ್ಳುವರೋ ಅಂತಹ ಯೋಗಗಮ್ಯನಾದ ಭಗವಂತನನ್ನು ನಮಸ್ಕರಿಸುತ್ತೇನೆ.॥27॥</p>
<p class="Shlok-Number" id="toc_marker-3-28">(ಶ್ಲೋಕ-28)</p>
<p class="Shlok">ನಮೋ ನಮಸ್ತುಭ್ಯಮಸಹ್ಯವೇಗ-</p>
<p class="Shlok">ಶಕ್ತಿತ್ರಯಾಯಾಖಿಲಧೀಗುಣಾಯ ।</p>
<p class="Shlok">ಪ್ರಪನ್ನಪಾಲಾಯ ದುರನ್ತ ಶಕ್ತಯೇ </p>
<p class="Shlok">ಕದಿನ್ದ್ರಿಯಾಣಾಮನವಾಪ್ಯವರ್ತ್ಮನೇ ॥</p>
<p class="Text">ಪ್ರಭುವೇ! ನೀನು ಸಹಿಸಲು ಅಸಾಧ್ಯವಾದ ವೇಗವುಳ್ಳ (ಸತ್ತ್ವರಜಸ್ತಮಗಳೆಂಬ) ಮೂರು ಶಕ್ತಿಗಳನ್ನು ಹೊಂದಿರುವೆ. ಎಲ್ಲ ಬುದ್ಧಿಗುಣಗಳನ್ನೂ ಹೊಂದಿರುವೆ. ಆದುದರಿಂದ ಯಾರು ಜಿತೇಂದ್ರಿಯನಲ್ಲವೋ ಅಂತಹವನಿಗೆ ನಿನ್ನನ್ನು ಹೊಂದುವ ಮಾರ್ಗವೂ ತಿಳಿಯದು. ನೀನು ಅಪಾರವಾದ ಶಕ್ತಿಯುಳ್ಳವನು, ಶರಣಾಗತರಕ್ಷಕನು, ನಿನ್ನನ್ನು ಬಾರಿ-ಬಾರಿಗೂ ನಮಸ್ಕರಿಸುತ್ತೇನೆ.॥28॥</p>
<p class="Shlok-Number" id="toc_marker-3-29">(ಶ್ಲೋಕ-29)</p>
<p class="Shlok">ನಾಯಂ ವೇದ ಸ್ವಮಾತ್ಮಾನಂ ಯಚ್ಛಕ್ತ್ಯಾಹಂಧಿಯಾ ಹತಮ್ ।</p>
<p class="Shlok">ತಂ ದುರತ್ಯಯಮಾಹಾತ್ಮ್ಯಂ ಭಗವನ್ತಮಿತೋಽಸ್ಮ್ಯಹಮ್ ॥</p>
<p class="Text">ನಿನ್ನ ಮಾಯಾ ಶಕ್ತಿಯಿಂದ ಜೀವನಿಗೆ ಅಹಂಭಾವವುಂಟಾಗಿ ಸ್ವರೂಪ ಜ್ಞಾನವೇ ಮುಚ್ಚಿಹೋಗಿದೆ. ಜೀವನು ತನ್ನ ಸ್ವರೂಪವನ್ನೇ ತಿಳಿಯದವನಾಗಿದ್ದಾನೆ. ಅಂತಹ ಅಹಂಭಾವವಿರುವವರಿಗೆ ತಿಳಿಯಲು ಅವಶ್ಯನಾದ ಅಪಾರ ಮಹಿಮನಾದ ಶ್ರೀಭಗವಂತನಲ್ಲಿ ನಾನು ಶರಣಾಗಿದ್ದೇನೆ.॥29॥</p>
<p class="Shlok-Number" id="toc_marker-3-30">(ಶ್ಲೋಕ-30)</p>
<p class="Uvach">ಶ್ರೀಶುಕ ಉವಾಚ</p>
<p class="Shlok">ಏವಂ ಗಜೇಂದ್ರಮುಪವರ್ಣಿತನಿರ್ವಿಶೇಷಂ</p>
<p class="Shlok">ಬ್ರಹ್ಮಾದಯೋ ವಿವಿಧ ಲಿಂಗ ಭಿದಾಭಿಮಾನಾಃ ।</p>
<p class="Shlok">ನೈತೇ ಯದೋಪಸಸೃಪುರ್ನಿಖಿಲಾತ್ಮಕತ್ವಾತ್</p>
<p class="Shlok">ತತ್ರಾಖಿಲಾಮರಮಯೋ ಹರಿರಾವಿರಾಸೀತ್ ॥</p>
<p class="Text"><span class="char-style-override-3">ಶ್ರೀಶುಕರು ಹೇಳುತ್ತಾರೆ —</span> ಪರೀಕ್ಷಿತನೇ! ಹೀಗೆ ಗಜೇಂದ್ರನು ಸಮಸ್ತ ಪ್ರಾಣಿಗಳ ಹೃದಯದಲ್ಲಿ ಆತ್ಮಸ್ವರೂಪದಿಂದ ಪ್ರಕಾಶಿಸುವ ಅನಂತ ಪರಬ್ರಹ್ಮ ಪರಮಾತ್ಮನನ್ನೇ ಪ್ರಾರ್ಥಿಸಿದನು. ಭಿನ್ನ-ಭಿನ್ನವಾದ ನಾಮಗಳಿಂದಲೂ, ಸ್ವರೂಪಗಳಿಂದಲೂ, ಶಕ್ತಿಗಳಿಂದಲೂ ಪ್ರತ್ಯೇಕವಾದ ಅಸ್ತಿತ್ವವನ್ನು ಪಡೆದಿರುವ ಬ್ರಹ್ಮಾದಿ-ದೇವತೆಗಳು ಯಾರೂ ಗಜೇಂದ್ರನ ರಕ್ಷಣೆಗಾಗಿ ಹೋಗಲಿಲ್ಲ. ಆ ಸಮಯದಲ್ಲಿ ಗಜೇಂದ್ರನು ಪ್ರಾರ್ಥಿಸಿದಂತೇ ಸರ್ವಾತ್ಮಕನಾಗಿರುವುದರಿಂದ ಸಕಲದೇವತಾ ಸ್ವರೂಪನಾದ ಭಗವಾನ್ ಶ್ರೀಹರಿಯೇ ಪ್ರತ್ಯಕ್ಷನಾದನು.॥30॥</p>
<p class="Shlok-Number" id="toc_marker-3-31">(ಶ್ಲೋಕ-31)</p>
<p class="Shlok">ತಂ ತದ್ವದಾರ್ತ್ತಮುಪಲಭ್ಯ ಜಗನ್ನಿವಾಸಃ</p>
<p class="Shlok">ಸ್ತೋತ್ರಂ ನಿಶಮ್ಯ ದಿವಿಜೈಃ ಸಹ ಸಂಸ್ತುವದ್ಭಿಃ ।</p>
<p class="Shlok">ಛಂದೋಮಯೇನ ಗರುಡೇನ ಸಮುಹ್ಯಮಾನ-</p>
<p class="Shlok">ಶ್ಚಕ್ರಾಯುಧೋಽಭ್ಯಗಮದಾಶು ಯತೋ ಗಜೇಂದ್ರಃ ॥</p>
<p class="Text">ಮೊಸಳೆಯಿಂದ ಪೀಡಿಸಲ್ಪಡುತ್ತಿದ್ದ ಗಜೇಂದ್ರನು ಆರ್ತನಾಗಿ ಮಾಡುತ್ತಿದ್ದ ಸ್ತೋತ್ರವನ್ನು ಕೇಳಿ ಜಗತ್ತಿಗೆ ನಿವಾಸಸ್ಥಾನನಾದ ಶ್ರೀಹರಿಯು ವೇದ ಸ್ವರೂಪನಾದ ಗುರುಡನ ಮೇಲೆ ಕುಳಿತು ಚಕ್ರಾಯುಧವನ್ನು ಹಿಡಿದು ಗಜೇಂದ್ರನಿದ್ದೆಡೆಗೆ ಬಹುಬೇಗನೇ ತಲುಪಿದನು. ಸಕಲ ದೇವತೆಗಳೂ ಸ್ತುತಿಸುತ್ತಾ ಅಲ್ಲಿಗೆ ಬಂದರು.॥31॥</p>
<p class="Shlok-Number" id="toc_marker-3-32">(ಶ್ಲೋಕ-32)</p>
<p class="Shlok">ಸೋಽಂತಸ್ಸರಸ್ಯುರುಬಲೇನ ಗೃಹೀತ ಆರ್ತೋ</p>
<p class="Shlok">ದೃಷ್ಟ್ವಾ ಗರುತ್ಮತಿ ಹರಿಂ ಖ ಉಪಾತ್ತಚಕ್ರಮ್ ।</p>
<p class="Shlok">ಉತ್ಕ್ಷಿಪ್ಯ ಸಾಂಬುಜಕರಂ ಗಿರಮಾಹ ಕೃಚ್ಛ್ರಾ-</p>
<p class="Shlok">ನ್ನಾರಾಯಣಾಖಿಲಗುರೋ ಭಗವನ್ ನಮಸ್ತೇ ॥</p>
<p class="Text">ಆ ಸಮಯದಲ್ಲಿ ಸರೋವರದಲ್ಲಿದ್ದ ಬಲಿಷ್ಠವಾದ ಮೊಸಳೆಯಿಂದ ಸೆಳೆಯಲ್ಪಡುತ್ತಿದ್ದ ಗಜೇಂದ್ರನು ಬಹಳ ವ್ಯಾಕುಲಗೊಂಡಿದ್ದನು. ಆಕಾಶದಲ್ಲಿ ಚಕ್ರಪಾಣಿಯಾಗಿ ಗರುಡನ ಮೇಲೆ ಕುಳಿತ್ತಿದ್ದ ಶ್ರೀಹರಿಯನ್ನು ನೋಡಿದೊಡನೆಯೇ ಗಜೇಂದ್ರನು ಬಹಳ ಕಷ್ಟದಿಂದ ದಿವ್ಯವಾದ ಕಮಲವೊಂದನ್ನು ತನ್ನ ಸೊಂಡಿಲಿನಿಂದ ಮೇಲೆತ್ತಿ ಶ್ರೀಹರಿಗೆ ಸಮರ್ಪಿಸುತ್ತಾ ಅನನ್ಯ ಶರಣನಾಗಿ ಹೀಗೆ ಸುತ್ತಿಸಿದನು - ‘ನಾರಾಯಣನೇ! ಜಗದ್ಗುರುವೇ! ಶ್ರೀಭಗವಂತನೇ! ನಿನಗೆ ನಮೋ ನಮಃ.॥32॥</p>
<p class="Shlok-Number" id="toc_marker-3-33">(ಶ್ಲೋಕ-33)</p>
<p class="Shlok">ತಂ ವೀಕ್ಷ್ಯ ಪೀಡಿತಮಜಃ ಸಹಸಾವತೀರ್ಯ</p>
<p class="Shlok">ಸಗ್ರಾಹಮಾಶು ಸರಸಃ ಕೃಪಯೋಜ್ಜಹಾರ ।</p>
<p class="Shlok">ಗ್ರಾಹಾದ್ ವಿಪಾಟಿತ ಮುಖಾದರಿಣಾ ಗಜೇಂದ್ರಂ</p>
<p class="Shlok">ಸಂಪಶ್ಯತಾಂ ಹರಿರಮೂಮುಚದುಸ್ರಿಯಾಣಾಮ್ ॥</p>
<p class="Text">ಗಜೇಂದ್ರನು ಮೊಸಳೆಯಿಂದ ಪೀಡಿಸಲ್ಪಡುತ್ತಿದ್ದುದನ್ನು ನೋಡಿದೊಡನೆ ದಯಾಮಯನಾದ ನಾರಾಯಣನು ಗರುಡನಿಂದ ಥಟ್ಟನೆ ಕೆಳಗಿಳಿದು ಕೃಪೆಯಿಂದ ಗಜೇಂದ್ರನೊಡನೆ ಅದರ ಕಾಲನ್ನು ಹಿಡಿದಿದ್ದ ಮೊಸಳೆಯನ್ನು ಶೀಘ್ರಾತಿ ಶೀಘ್ರವಾಗಿ ಸರೋವರದಿಂದ ಮೇಲಕ್ಕೆ ಎಳೆದು ಕೊಂಡನು. ಮರುಕ್ಷಣದಲ್ಲಿ ಎಲ್ಲ ದೇವತೆಗಳೂ ನೋಡುತ್ತಿದ್ದಂತೆ ಚಕ್ರಾಯುಧದಿಂದ ಮೊಸಳೆಯ ಬಾಯನ್ನು ಸೀಳಿ ಗಜೇಂದ್ರನನ್ನು ಅದರ ಹಿಡಿತದಿಂದ ಮುಕ್ತಗೊಳಿಸಿದನು ॥ 33 ॥</p>
<p class="ChapterEnd para-style-override-2">ಇತಿ ಶ್ರೀಮದ್ಭಾಗವತೇ ಮಹಾಪುರಾಣೇ ಪಾರಮಹಂಸ್ಯಾಂ ಸಂಹಿತಾಯಾಂ ಅಷ್ಟಮಸ್ಕಂಧೇ ಗಜೇಂದ್ರ ಮೋಕ್ಷಣೇ ತೃತೀಯೋಽಧ್ಯಾಯಃ ॥<span class="char-style-override-5"></span></p>


<p class="Page-Break"> </p>
<p class="Chapter-Heading" id="toc_marker-4">ಶ್ರೀಪುರಂದರ ದಾಸ ಕೃತ ಗಜೇಂದ್ರ ಮೋಕ್ಷ</p>
<p class="Shlok">ನಾರಾಯಣಾಯ ನಮೋ ನಾಗೇಂದ್ರಶಯನಾಯ</p>
<p class="Shlok">ನಾರದಾದ್ಯಖಿಳ ಮುನಿನಮಿತ ಚರಣಾಂಭೋಜ</p>
<p class="Shlok">ಸಾರಿದರೆ ಪೊರೆದ ಕಂಸಾರಿ ರಕ್ಷಿಪುದಿಂದು ಕಾರುಣ್ಯದಿಂದ ಒಲಿದು ॥ ಪ ॥</p>
<p class="Shlok">ಪಾಂಡ್ಯದೇಶದೊಳು ಇಂದ್ರದ್ಯುಮ್ನನೆಂಬ ಭೂ</p>
<p class="Shlok">ಮಂಡಲಾಧಿಪನು ವೈರಾಗ್ಯದಲಿ ಹರಿಪಾದ</p>
<p class="Shlok">ಪುಂಡರೀಕದ ಧ್ಯಾನದಿಂ ಮಹಾತಪದೊಳಿರೆ ಚಂಡತಾಪಸ ಅಗಸ್ತ್ಯ ।</p>
<p class="Shlok">ಹಿಂಡು ಶಿಷ್ಯರವೆರಸಿ ಬರಲು ಸತ್ಕರಿಸದಿರೆ</p>
<p class="Shlok">ಕಂಡು ಗಜಯೋನಿಯಲಿ ಜನಿಸು ಹೋಗೆನುತ ಉ</p>
<p class="Shlok">ದ್ದಂಡ ಶಾಪವನಿತ್ತು ಮುನಿ ಪೋದನಾಕ್ಷಣದಿ ಶುಂಡಾಲನಾದನರಸ ॥ 1 ॥</p>
<p class="Shlok">ಕ್ಷೀರಸಾಗರತಡಿಯ ಐದು ಯೋಜನದ ವಿ</p>
<p class="Shlok">ಸ್ತಾರದಲಿ ವರತ್ರಿಕೂಟಾದ್ರಿ ಶೃಂಗತ್ರಯದ</p>
<p class="Shlok">ರಾರಾಜಿಸುತಲಿಪ್ಪ ರಜತ ತಾಮ್ರಧ್ವಜದ ಮೇರುಸಮ ಗಾಂಭೀರ್ಯದಿ ।</p>
<p class="Shlok">ಪಾರಿಜಾತಾಂಭೋಜ ತುಳಸಿ ಮಲ್ಲಿಗೆ ಜಾಜಿ</p>
<p class="Shlok">ಸೌರಭದೊಳಶ್ವತ್ಥಪೂಗ ಪುನ್ನಾಗ ಜಂ</p>
<p class="Shlok">ಬೀರಾದಿ ತರುಗುಲ್ಮ ಖಗ ಮೃಗಗಳೆಸೆವಲ್ಲಿ ವಾರಣೇಂದ್ರನು ಮೆರೆದನು ॥ 2 ॥</p>
<p class="Shlok">ಆನೆ ಹೆಣ್ಣಾನೆ ಮರಿಯಾನೆಗಳ ಸಹಿತ ಆ</p>
<p class="Shlok">ಕಾನನದಿ ನಲಿಯುತ್ತ ಬೇಸಿಗೆಯ ಬಿಸಿಲಿನಲಿ</p>
<p class="Shlok">ತಾ ನೀರಡಿಸಿ ಬಂದುದೊಂದು ಸರಸಿಗೆ ಸಲಿಲಪಾನಾಭಿಲಾಷೆಯಿಂದ ।</p>
<p class="Shlok">ನಾನಾ ಪ್ರಕಾರದಲಿ ಜಲಕ್ರೀಡೆಯಾಡುತಿರೆ</p>
<p class="Shlok">ಏನಿದೆತ್ತಣ ರಭಸನೆಂದುಗ್ರ ಕೋಪದಿಂ</p>
<p class="Shlok">ದಾ ನೆಗಳು ಬಾಯ್ತೆರೆದು ನುಂಗಿಕೊಂಡಂಘ್ರಿಯನು ಏನೆಂಬೆನಾಕ್ಷಣದೊಳು ॥ 3 ॥</p>
<p class="Shlok">ಒತ್ತಿ ಹಿಡಿದೆಳೆಯುತಿರೆ ಎತ್ತಣದಿದೇನೆನುತ</p>
<p class="Shlok">ಮತ್ತಗಜರಾಜ ಅವುಡೊತ್ತಿ ಫೀಳಿಡುತಲೆಳ</p>
<p class="Shlok">ದೊತ್ತಿ ತಂದುದು ದಡಕೆ ಮತ್ತೆ ನಡುಮಡುವಿನೊಳಗೆತ್ತೆಳೆದುದಾ ನೆಗಳವು ।</p>
<p class="Shlok">ಇತ್ತಂಡವಿತ್ತು ಕಾದಿತ್ತು ಸಾವಿರವರುಷ</p>
<p class="Shlok">ವಿಸ್ತರಿಸಿತೇನೆಂಬೆ ಮತ್ತಾ ಗಜೇಂದ್ರಂಗೆ</p>
<p class="Shlok">ಸತ್ವ ತಗ್ಗಿತು ತನ್ನ ಚಿತ್ತದೊಳು ಧ್ಯಾನಿಸುತ ಮತ್ತಾರು ಗತಿಯೆನುತಲಿ ॥ 4 ॥</p>
<p class="Shlok">ಬಂದುದಾ ಸಮಯದಲಿ ಹಿಂದೆ ಮಾಡಿದ ಸುಕೃತ</p>
<p class="Shlok">ದಿಂದ ದಿವ್ಯ ಜ್ಞಾನ ಕಣ್ದೆರದು ಕೈ ಮುಗಿದು</p>
<p class="Shlok">ವಂದಿಸಿದ ಮನದೊಳರವಿಂದನಾಭಾಚ್ಯುತ ಮುಕುಂದ ಮುನಿವೃಂದವಂದ್ಯ ।</p>
<p class="Shlok">ಇಂದಿರಾರಮಣ ಗೋವಿಂದ ಕೇಶವ ಭಕ್ತ </p>
<p class="Shlok">ಬಂಧು ಕರುಣಾಸಿಂಧು ತಂದೆ ನೀ ಸಲಹೆನ್ನ</p>
<p class="Shlok">ಬಂದು ಸಿಲುಕಿದೆನು ಬಲು ದಂದುಗದ ಮಾಯಾಪ್ರಬಂಧದಿಂ ನೆಗಳಿನಿಂದ ॥ 5 ॥</p>
<p class="Shlok">ಪರಮಾತ್ಮ ಪರಿಪೂರ್ಣ ಪರಮೇಶ ಪರತತ್ತ್ವ</p>
<p class="Shlok">ಪರತರ ಪರಂಜ್ಯೋತಿ ಪರಮಪಾವನ ಮೂರ್ತಿ</p>
<p class="Shlok">ಉರುತರಾ ಪರಬ್ರಹ್ಮ ಅನಂದ ಪರಮೇಷ್ಠಿ ಪರಾತ್ಪರ ಪರಮಪುರುಷ ।</p>
<p class="Shlok">ನಿರುಪಮ ನಿಜಾನಂದ ನಿರ್ಭಯ ನಿರಾವರಣ</p>
<p class="Shlok">ನಿರವಧಿಕ ನಿರ್ಗುಣ ನಿರಂಜನ ನಿರಾಧಾರ</p>
<p class="Shlok">ನಿರವೇದ್ಯ ನಿಸ್ಸಂಗ ನಿಶ್ಚಿಂತ್ಯ ನಿತ್ಯನೇ ನೋಯಿಸದೆ ಸಲಹೆನ್ನನು ॥ 6 ॥</p>
<p class="Shlok">ಇಂತೆನುತ ಮೂರ್ಛೆಯಲಿ ಗುಪಿತ ಕಂಠಧ್ವನಿಯೊ</p>
<p class="Shlok">ಳಂತರಾತ್ಮಕನ ನೆನೆಯುತ್ತಳುತ್ತಿರಲಿತ್ತ</p>
<p class="Shlok">ನಂತ ಮಹಿಮನು ಕೇಳಿ ಕರುಣದಿಂದಾಕ್ಷಣಾನಂತಶಯನದಲೆದ್ದನು ।</p>
<p class="Shlok">ಸಂತಪಿಸಿ ಸಿರಿಮುಡಿಯು ಗರುಡವಾಹನನಾಗಿ</p>
<p class="Shlok">ಚಿಂತೆ ಬೇಡೇಳೆನುತ ಅಭಯಹಸ್ತವನಿತ್ತೇ</p>
<p class="Shlok">ಕಾಂತ ಭಕ್ತನ ಬಳಿಗೆ ಬಂದೆರಡು ಕೈಯಿಂದ ದಂತಿವರನನು ನೆಗಹಿದ ॥ 7 ॥</p>
<p class="Shlok">ನೆಗಳ ಬಾಯನು ಚಕ್ರದಲಿ ಸೀಳಿ ಕರಿವರನ</p>
<p class="Shlok">ಉಗುವ ಕರುಣದಲಿ ಮೈದಡಹಲ್ಕೆ ಗಜ ಜನ್ಮ</p>
<p class="Shlok">ತೆಗೆದುದಾಕ್ಷಣದಿ ಮಣಿಮಕರಕುಂಡಲದಿಂದ ಮಿಗೆ ಶೋಭಿಸುತಲೆಸೆದನು ।</p>
<p class="Shlok">ವಿಗಡ ದೇವಲ ಋಷಿಯ ಶಾಪದಲಿ ಬಿದ್ದಿಳೆಗೆ</p>
<p class="Shlok">ಮಿಗೆ ನಕ್ರನಾಗಿ ಹೂಹೂ ಎಂಬ ಗಂಧರ್ವ</p>
<p class="Shlok">ಅಘಹರನ ಕಂಡು ನಿಜಗತಿಗೈದುದಮರರೋಳ್ ಮಿಗೆ ಮೆರೆದುದೋಲೈಸುತ ॥ 8 ॥</p>
<p class="Shlok">ಮಣಿಮಯ ಕಿರೀಟಕುಂಡಲ ಹಾರಕೌಸ್ತುಭದ</p>
<p class="Shlok">ಮಿನುಗುತಿಹ ವೈಜಯಂತಿಯ ಭೂಷಣಾಂಗದ</p>
<p class="Shlok">ಫಣೆಯ ಕಸ್ತೂರಿ ತಿಲಕ ನಾಮದಿಂದೆಸೆವುತಿಹ ವರ ಶಂಖ ಚಕ್ರದಿಂದ ।</p>
<p class="Shlok">ಝಣಿಝಣಿತ ನೂಪುರದ ದಂತ ಪಂಕ್ತಿಯ ಕೃಪೇ</p>
<p class="Shlok">ಕ್ಷಣದ ಸಿರಿಮೊಗದ ಪೀತಾಂಬರಾಲಂಕೃತದ</p>
<p class="Shlok">ಮಣಿದಾ ಜಯ ಜಯವೆಂಬ ಸುರಸಿದ್ಧ ಸಾಧ್ಯ ಸಂದಣಿಯೊಳಗೆ ಹರಿ ಮೆರೆದನು ॥ 9 ॥</p>
<p class="Shlok">ಹರಿಸ್ತುತಿಯ ಗೈದಂಘ್ರಿಗೆರಗಲಾ ಭೂಪನಾ</p>
<p class="Shlok">ದರದಿಂದ ಸತ್ಕರಿಸಿ ಶರಧಿ ಶ್ವೇತದ್ವೀಪ</p>
<p class="Shlok">ಗಿರಿಶೃಂಗ ವಾರಾಶಿ ತರುಶೇಷ ವಾಲ್ಮೀಕಿ ಮುನಿ ಧರಣಿ ಧ್ರುವ ಲಕ್ಷ್ಮಿಯು ।</p>
<p class="Shlok">ಹರ ಗಿರಿಜೆ ವಿಧಿವಾಣಿ ನಾರದ ಪ್ರಹಲ್ಲಾದ</p>
<p class="Shlok">ಗರುಡ ಗೋ ವಿಪ್ರ ಋಷಿ ಗಂಗಾರ್ಕ ಚಂದ್ರಾಗ್ನಿ</p>
<p class="Shlok">ಸಿರಿವತ್ಸ ಶಂಖ ಚಕ್ರಾದಿಯವತಾರಗಳ ಸ್ಮರಿಸುವರ ಕಾಯ್ವೆನೆಂದ ॥ 10 ॥</p>
<p class="Shlok">ಆವನಿದನುದಯಕಾಲದೊಳೆದ್ದು ನಿಜ ಭಕ್ತಿ</p>
<p class="Shlok">ಭಾವ ಶುದ್ಧಗಳಿಂದ ಪೇಳಿ ಕೇಳುವ ಜನರ</p>
<p class="Shlok">ಘಾವಳಿಯ ಪರಿಹರಿಸಿ ಸುಜ್ಞಾನ ಪದವಿತ್ತು ದೇಹಾವಸಾನದೊಳಗೆ ।</p>
<p class="Shlok">ಶ್ರೀ ವಾಸುದೇವನಾಜ್ಞಾಪಿಸಿ ಗಜೇಂದ್ರ ಸಹಿ</p>
<p class="Shlok">ತಾ ವಿಹಂಗಾಧಿಪನನೇರಿ ವೈಕುಂಠಕ್ಕೆ</p>
<p class="Shlok">ದೇವ ಬಿಜಯಂಗೈದ ಶ್ರೀಹರಿ ಪುರಂದರವಿಠಲನು ॥ 11 ॥</p>
<p class="ChapterEnd para-style-override-3">॥ ಶ್ರೀಕೃಷ್ಣಾರ್ಪಣಮಸ್ತು ॥<span></span></p>


<p class="Page-Break"> </p>
<p class="First-End-Page-text" id="toc_marker-5" xml:lang="en-GB">ಕೊನೆಯ ಪುಟ<span class="char-style-override-6" xml:lang="hi-IN"></span></p>

