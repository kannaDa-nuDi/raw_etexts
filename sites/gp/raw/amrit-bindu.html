
<p class="First-End-Page-text para-style-override-1" id="toc_marker-1" xml:lang="en-GB"><span class="char-style-override-1">ಮೊದಲ ಪುಟ</span></p>
<p class="Titel-Page---Shri-Hari">॥ಶ್ರೀಹರಿಃ॥</p>
<p class="Title-Page---Book-Name">ಅಮೃತ ಬಿಂದು</p>
<p class="Title-Page---Hindi-Name">अमृत बिन्दु - कन्नड़</p>
<p class="Title-Page---Tavmewa-Mata" xml:lang="kn-IN"> </p>
<p class="Title-Page---Tavmewa-Mata" xml:lang="kn-IN">ತ್ವಮೇವ ಮಾತಾ ಚ ಪಿತಾ ತ್ವಮೇವ</p>
<p class="Title-Page---Tavmewa-Mata" xml:lang="kn-IN">ತ್ವಮೇವ ಬಂಧುಶ್ಚ ಸಖಾ ತ್ವಮೇವ ।</p>
<p class="Title-Page---Tavmewa-Mata" xml:lang="kn-IN">ತ್ವಮೇವ ವಿದ್ಯಾ ದ್ರವಿಣಂ ತ್ವಮೇವ</p>
<p class="Title-Page---Tavmewa-Mata" xml:lang="kn-IN">ತ್ವಮೇವ ಸರ್ವಂ ಮಮ ದೇವದೇವ ॥</p>
<p class="Title-Page---Tavmewa-Mata" xml:lang="kn-IN"> </p>
<p class="Title-Page---Tikkakar" xml:lang="kn-IN">ಶ್ರದ್ಧೇಯ ಶ್ರೀರಾಮಸುಖದಾಸಜೀ ಮಹಾರಾಜ</p>
<p class="Title-Page---Gita-Seva-Trust para-style-override-2">ಗೀತಾ ಸೇವಾ ಟ್ರಸ್ಟ್<span class="char-style-override-2" xml:lang="kn-IN"></span></p>


<p class="Page-Break"> </p>
<p class="Chapter-Heading" id="toc_marker-3">ಶಾಶ್ವತವಾದ ಸುಖ</p>
<p class="Text">ತನಗಾಗಿ ಸುಖವನ್ನು ಬಯಸುವುದರಿಂದ ನಾಶವುಳ್ಳ ಸುಖ ಸಿಗುತ್ತದೆ. ಬೇರೆಯವರಿಗಾಗಿ ಸುಖವನ್ನು ನೀಡುವುದರಿಂದ ಶಾಶ್ವತವಾದ ಸುಖ ಸಿಗುತ್ತದೆ.॥1॥</p>
<p class="Text para-style-override-3">x x x x</p>
<p class="Text">ಸುಖ ಭೋಗಿಸಲಿಕ್ಕಾಗಿ ಸ್ವರ್ಗವಿದೆ, ದುಃಖ ಭೋಗಿಸಲಿಕ್ಕಾಗಿ ನರಕವಿದೆ. ಸುಖ-ದುಃಖಗಳಿಂದ ಮೇಲೆದ್ದು ಮಹಾನ್ ಆನಂದವನ್ನು ಪಡೆದುಕೊಳ್ಳಲು ಈ ಮರ್ತ್ಯಲೋಕವಿದೆ.॥2॥</p>
<p class="Text para-style-override-3">x x x x</p>
<p class="Text">ಸಂಸಾರದ ಸಂಬಂಧ ವಿಚ್ಛೇದದಿಂದ ಸಿಗುವ ಸುಖವು, ಸಂಸಾರದ ಸಂಬಂಧದಿಂದ ಎಂದಿಗೂ ಸಿಗುವ ಸಾಧ್ಯತೆಯೇ ಇಲ್ಲ.॥3॥</p>
<p class="Text para-style-override-3">x x x x</p>
<p class="Text">ನಾಶವುಳ್ಳ ಸುಖವನ್ನು ಭೋಗಿಸುತ್ತಿರುವವರೆಗೆ, ಅವಿನಾಶಿ ಸುಖವು ದೊರೆಯಲಾರದು.॥4॥</p>
<p class="Text para-style-override-3">x x x x</p>
<p class="Text para-style-override-2">ಭೋಗಗಳಿಂದ ಸಿಗುವ ನಾಶವುಳ್ಳ ಸುಖವು ನೀರಸವಾಗುತ್ತದೆ ಹಾಗೂ ಅದರ ಅಂತ್ಯವೂ ಆಗುತ್ತದೆ. ಆದರೆ ಪರಮಾತ್ಮನ ಅವಿನಾಶೀ ಸುಖವು ಯಾವಾಗಲೂ ಸರಸವಾಗಿರುತ್ತದೆ ಹಾಗೂ ಬೆಳೆಯುತ್ತಲೇ ಇರುತ್ತದೆ.॥5॥<span></span></p>


<p class="Page-Break"> </p>
<p class="Chapter-Heading" id="toc_marker-4">ಅಭಿಮಾನ</p>
<p class="Text">ಒಳ್ಳೆಯ ತನದ ಅಭಿಮಾನವು ಕೆಡುಕಿನ ಮೂಲವಾಗಿದೆ.॥6॥</p>
<p class="Text para-style-override-3">x x x x</p>
<p class="Text">ಸ್ವಾರ್ಥ ಹಾಗೂ ಅಭಿವಾನದ ತ್ಯಾಗದಿಂದ ಸಾಧುತ್ವ ಬಂದುಬಿಡುತ್ತದೆ.॥7॥</p>
<p class="Text para-style-override-3">x x x x</p>
<p class="Text">ತನ್ನ ಬುದ್ಧಿಯ ಅಭಿಮಾನದಿಂದಲೇ ಶಾಸ್ತ್ರಗಳ, ಸಂತರ ಉಪದೇಶಗಳು ಅಂತಃಕರಣದಲ್ಲಿ ಸ್ಥಿರವಾಗುವುದಿಲ್ಲ.॥8॥</p>
<p class="Text para-style-override-3">x x x x</p>
<p class="Text">ವರ್ಣ, ಆಶ್ರಮ, ಮುಂತಾದ ವಿಶೇಷತೆಗಳು ಬೇರೆಯವರ ಸೇವೆ ಮಾಡಲಿಕ್ಕಾಗಿ ಇವೆ, ಅಭಿಮಾನ ಪಡಲು ಅಲ್ಲ.॥9॥</p>
<p class="Text para-style-override-3">x x x x</p>
<p class="Text">ನೀವು ನಿಮ್ಮ ಒಳ್ಳೆತನದ ಅಭಿಮಾನ ಪಡುವಷ್ಟು ಕೆಡಕು ಹುಟ್ಟಿಕೊಂಡೀತು. ಅದಕ್ಕಾಗಿ ಒಳ್ಳೆಯವರಾಗಿರಿ, ಆದರೆ ಒಳ್ಳೆತನದ ಅಭಿಮಾನ ಪಡಬೇಡಿರಿ.॥10॥</p>
<p class="Text para-style-override-3">x x x x</p>
<p class="Text">ಜ್ಞಾನವು ಮುಕ್ತಗೊಳಿಸುತ್ತದೆ, ಆದರೆ ಜ್ಞಾನದ ಅಭಿಮಾನವು ನರಕಕ್ಕೆ ಕೊಂಡು ಹೋಗುತ್ತದೆ.॥11॥</p>
<p class="Text para-style-override-3">x x x x</p>
<p class="Text">ಸಾಂಸಾರಿಕ ವಸ್ತುಗಳು ದೊರಕಿದಾಗ ಅಭಿಮಾನ ಬರಬಲ್ಲದು, ಆದರೆ ಭಗವಂತನ ಪ್ರಾಪ್ತಿಯಾದಾಗ ಅಭಿಮಾನವು ಬರದೆ ಅಭಿಮಾನವೂ ಪೂರ್ಣವಾಗಿ ನಾಶವಾಗಿ ಹೋಗುತ್ತದೆ.॥12॥</p>
<p class="Text para-style-override-3">x x x x</p>
<p class="Text">ಸ್ವಾರ್ಥ ಹಾಗೂ ಆಭಿಮಾನವನ್ನು ತ್ಯಾಗ ಮಾಡದೆ, ಮನುಷ್ಯನು ಶ್ರೇಷ್ಠನಾಗಲಾರನು.॥13॥</p>
<p class="Text para-style-override-3">x x x x</p>
<p class="Text">ಜಾತಿಯ ಅಭಿಮಾನ ಇರುವಲ್ಲಿ ಭಕ್ತಿಯು ಉಂಟಾಗುವುದು ತುಂಬಾ ಕಷ್ಟವಾಗಿದೆ. ಏಕೆಂದರೆ ಭಕ್ತಿಯು ಸ್ವಯಂ ಆತ್ಮದಿಂದ ಉಂಟಾಗುತ್ತದೆ, ಶರೀರದಿಂದ ಅಲ್ಲ. ಆದರೆ ಜಾತಿಯು ಶರೀರದಿಂದ ಇರುತ್ತದೆ, ಆತ್ಮನಲ್ಲಿ ಇಲ್ಲ.॥14॥</p>
<p class="Text para-style-override-3">x x x x</p>
<p class="Text">ಸ್ವಾರ್ಥ ಹಾಗೂ ಅಭಿಮಾನವಿರುವ ತನಕ ಯಾರಲ್ಲಿಯೂ ಪ್ರೇಮ ಉಂಟಾಗಲಾರದು.॥15॥</p>
<p class="Text para-style-override-3">x x x x</p>
<p class="Text">ಅಭಿಮಾನೀ ಮನುಷ್ಯನಿಂದ ಸೇವೆಯೇನೋ ಸ್ವಲ್ಪ ನಡೆಯುತ್ತದೆ, ಆದರೆ ನಾನು ಹೆಚ್ಚು ಸೇವೆ ಮಾಡಿದೆ ಎಂದು ತಿಳಿಯುತ್ತಾನೆ. ನಿರಭಿಮಾನೀ ಮನುಷ್ಯನಿಂದ ಸೇವೆ ಹೆಚ್ಚು ನಡೆಯುತ್ತದೆ, ಆದರೆ ಅವನು ಕಡಿಮೆ ಎಂದೇ ತಿಳಿಯುತ್ತಾನೆ.॥16॥</p>
<p class="Text para-style-override-3">x x x x</p>
<p class="Text">ಬುದ್ಧಿವಂತಿಕೆಯ ಅಭಿಮಾನವು ಮೂರ್ಖತೆಯಿಂದ ಉಂಟಾಗುತ್ತದೆ.॥17॥</p>
<p class="Text para-style-override-3">x x x x</p>
<p class="Text">ತನ್ನದಾದ ವಸ್ತುವಿನ ಅಭಿಮಾನವಿರುವುದಿಲ್ಲ, ಬೇರೆಯವರ ವಸ್ತುವಿನ ಅಭಿಮಾನವೂ ಇರುವುದಿಲ್ಲ. ತನ್ನದಲ್ಲದ ವಸ್ತುವನ್ನು ತನ್ನದೆಂದು ತಿಳಿದಾಗ ಅಭಿಮಾನ ಉಂಟಾಗುತ್ತದೆ.॥18॥</p>
<p class="Text para-style-override-3">x x x x</p>
<p class="Text">ತಿಳಿದಷ್ಟನ್ನೇ ಪೂರ್ಣವೆಂದು ತಿಳಿದು ಅಭಿಮಾನ ಪಡುವುದರಿಂದ ಮನುಷ್ಯನು ‘ನಾಸ್ತಿಕ’ನಾಗುತ್ತಾನೆ. ಎಷ್ಟು ತಿಳಿದಿರುವನೋ ಅದರಲ್ಲಿ ಸಂತೋಷ ಪಡದೆ, ಅರಿವಿನ ಅಭಾವವು ಚುಚ್ಚುತ್ತಿರುವಾಗ ಮನುಷ್ಯನು ‘ಜಿಜ್ಞಾಸು’ ಆಗುತ್ತಾನೆ.॥19॥</p>
<p class="Text para-style-override-3">x x x x</p>
<p class="Text para-style-override-2">ತನ್ನ ಸ್ವಾರ್ಥ ಹಾಗೂ ಅಭಿಮಾನ ತ್ಯಾಗದ ಪ್ರಾಮುಖ್ಯತೆ ಇರುವ, ಸಂಪ್ರದಾಯ, ಮತ, ಸಿದ್ಧಾಂತ, ಗ್ರಂಥ, ವ್ಯಕ್ತಿ ಮುಂತಾದವುಗಳು ಮಹಾನ್ ಶ್ರೇಷ್ಠವಾಗಿರುತ್ತವೆ. ಆದರೆ ತನ್ನ ಸ್ವಾರ್ಥ ಮತ್ತು ಅಭಿವಾನದ ಪ್ರಾಮುಖ್ಯತೆ ಇರುವುದು ನಿಕಷ್ಟವಾಗುತ್ತದೆ.॥20॥<span></span></p>


<p class="Page-Break"> </p>
<p class="Chapter-Heading" id="toc_marker-5">ನಾನೆಂಬ ಅಹಂತೆ</p>
<p class="Text">ನಾನೆಂಬುದೇ ಇಡೀ ಸಂಸಾರದ ಬೀಜವಾಗಿದೆ.॥21॥</p>
<p class="Text para-style-override-3">x x x x</p>
<p class="Text">ಶರೀರವನ್ನು ನಾನು-ನನ್ನದು ಎಂದು ತಿಳಿಯುವುದರಿಂದ ನಾನಾರೀತಿಯ ಅನಂತ ದುಃಖಗಳು ಬರುತ್ತವೆ.॥22॥</p>
<p class="Text para-style-override-3">x x x x</p>
<p class="Text">ನಾನೆಂಬ ಅಹಂತೆಯ ಒಂದು ತ್ಯಾಗದಿಂದ ಅನಂತ ಸೃಷ್ಟಿಯ ತ್ಯಾಗವಾಗುತ್ತದೆ. ಏಕೆಂದರೆ ಅಹಂತೆಯೇ ಸಮಸ್ತ ಜಗತ್ತನ್ನು ಧರಿಸಿಕೊಂಡಿದೆ.॥23॥</p>
<p class="Text para-style-override-3">x x x x</p>
<p class="Text">‘ನಾನು ಬಂಧಿತನಾಗಿದ್ದೇನೆ’ ಇದರಲ್ಲಿರುವ ನಾನು, ‘ನಾನು ಮುಕ್ತನಾಗಿದ್ದೇನೆ’ ಅಥವಾ ‘ನಾನು ಬ್ರಹ್ಮನಾಗಿದ್ದೇನೆ’ ಇದರಲ್ಲಿಯೂ ಅದೇ ‘ನಾನು’ ಇದೆ. ಈ ‘ನಾನು’ (ಅಹಂ) ಎಂಬುದನ್ನು ಇಲ್ಲವಾಗಿಸುವುದೇ ನಿಜವಾದ ಮುಕ್ತಿಯಾಗಿದೆ.॥24॥</p>
<p class="Text para-style-override-3">x x x x</p>
<p class="Text">ಜಗತ್ತು, ಜೀವಿ ಮತ್ತು ಪರಮಾತ್ಮ ಇವು ಮೂರು ಒಂದೇ ಆಗಿದೆ. ಆದರೆ ಅಹಂತೆಯ ಕಾರಣ ಇವು ಮೂರಾಗಿ ಕಾಣುತ್ತವೆ.॥25॥</p>
<p class="Text para-style-override-3">x x x x</p>
<p class="Text">ನಿಜವಾದ ನಿಃಸಂಗತೆ ಶರೀರದೊಂದಿಗೇ ಇರಬೇಕು. ಸಮಾಜದೊಂದಿಗೆ ನಿಃಸಂಗತೆ ಉಂಟಾದರೆ ಅಹಂತೆ (ವ್ಯಕ್ತಿತ್ವ) ಅಳಿಯದೆ ಇನ್ನು ದೃಢವಾಗುತ್ತದೆ.॥26॥</p>
<p class="Text para-style-override-3">x x x x</p>
<p class="Text">‘ನಮ್ಮ ಸ್ವರೂಪವು ಚಿನ್ಮಯ ಸತ್ತೆಯೇ ಅಗಿದೆ, ಅದಲ್ಲಿ ಅಹಂತೆ ಇಲ್ಲ.’ ಈ ಮಾತು ಅರಿವಿಗೆ ಬಂದರೆ ಈಗಲೇ ಜೀವನ್ಮುಕ್ತಿ ಉಂಟಾಗುತ್ತದೆ.॥27॥</p>
<p class="Text para-style-override-3">x x x x</p>
<p class="Text">ಸಂಘರ್ಷವು ಜಾತಿ ಅಥವಾ ಧರ್ಮದಿಂದ ಉಂಟಾಗದೆ, ಅಹಂಕಾರದಿಂದ ಹುಟ್ಟುವ ಸ್ವಾರ್ಥ ಹಾಗೂ ಅಭಿಮಾನದಿಂದ ಉಂಟಾಗುತ್ತದೆ.॥28॥</p>
<p class="Text para-style-override-3">x x x x</p>
<p class="Text">ತನ್ನಲ್ಲಿ ವಿಶೇಷತೆಯನ್ನು ನೋಡುವುದು ಅಹಂತೆಯನ್ನು, ಪರಿಚ್ಛಿನ್ನತೆಯನ್ನು ದೇಹಾಭಿಮಾನವನ್ನು ಪುಷ್ಟಿಗೊಳಿಸುವುದು ॥29॥</p>
<p class="Text para-style-override-3">x x x x</p>
<p class="Text para-style-override-2">ಭಗವಂತನಿಂದ ಉಂಟಾದ ಸೃಷ್ಟಿಯು ಭಗವದ್ರೂಪವೇ ಅಗಿದೆ. ಆದರೆ ಜೀವಿಯು ಅಹಂತೆ, ಮಮತೆ, ಪ್ರೀತಿಯ ಕಾರಣ ಅದನ್ನು ಜಗದ್ರೂಪಾವಾಗಿಸಿಕೊಳ್ಳುತ್ತಾನೆ.॥30॥<span></span></p>


<p class="Page-Break"> </p>
<p class="Chapter-Heading" id="toc_marker-6">ಉದ್ದೇಶ</p>
<p class="Text">ಪರಮಾತ್ಮ ಪ್ರಾಪ್ತಿಯ ಉದ್ದೇಶಕ್ಕಾಗಿಯೇ ಮನುಷ್ಯ ಜನ್ಮದೊರಕಿದೆ ಎಂದು ತಿಳಿದ ಮನುಷ್ಯನಿಗೆ ಸಾಂಸಾರಿಕ ಸಿದ್ಧಿ-ಅಸಿದ್ಧಿಗಳು ಬಾಧಿಸಲಾರವು.॥31॥</p>
<p class="Text para-style-override-3">x x x x</p>
<p class="Text">ರೋಗಿಯ ಉದ್ದೇಶ ನಿರೋಗಿಯಾಗುವುದೇ ಇರುವಂತೆ ಮನುಷ್ಯನ ಉದ್ದೇಶ ತನ್ನ ಶ್ರೇಯಸ್ಸನ್ನು ಸಾಧಿಸುವುದಾಗಿದೆ. ಸಾಂಸಾರಿಕ ಸಿದ್ಧಿ-ಅಸಿದ್ಧಿಗಳಿಗೆ ಮಹತ್ವ ಕೊಡದಿರುವುದರಿಂದ, ಅಂದರೆ ಅವುಗಳಲ್ಲಿ ಸಮನಾಗಿರುವುದರಿಂದಲೇ ಉದ್ದೇಶದ ಸಿದ್ಧಿಯಾಗುತ್ತದೆ.॥32॥</p>
<p class="Text para-style-override-3">x x x x</p>
<p class="Text">ಸಾಧಕನಿಗೆ ಏಕಮಾತ್ರ ಉದ್ದೇಶ ಪರಮಾತ್ಮ ಪ್ರಾಪ್ತಿ ಎಂದಾದಾಗ, ಅವನ ಬಳಿ ಇರುವ ಎಲ್ಲ ಸಾಮಗ್ರಿ (ವಸ್ತು ಪರಿಸ್ಥಿತಿ ಇತ್ಯಾದಿ) ಸಾಧನ ರೂಪೀ ಆಗುತ್ತದೆ.॥33॥</p>
<p class="Text para-style-override-3">x x x x</p>
<p class="Text">ಪರಮಾತ್ಮ ಪ್ರಾಪ್ತಿಯ ಒಂದೇ ಉದ್ದೇಶ ದೃಢವಾದಾಗ ಅಂತಃಕರಣದ ಶುದ್ಧಿ ಬೇಗನೇ ಆಗುವಂತೆ, ಬೇರೆ ಯಾವುದೇ ಅನುಷ್ಠಾನದಿಂದ ಶುದ್ಧವಾಗುವುದಿಲ್ಲ.॥34॥</p>
<p class="Text para-style-override-3">x x x x</p>
<p class="Text"> ಇಂದ್ರಿಯಗಳ ಮೂಲಕ ಭೋಗವಾದರೋ ಪಶುಗಳೂ ಭೋಗಿಸುತ್ತವೆ. ಆದರೆ ಆ ಭೋಗಗಳನ್ನು ಭೋಗಿಸುವುದು ಮನುಷ್ಯನ ಉದ್ದೇಶವಲ್ಲ. ಮನುಷ್ಯ ಜೀವನದ ಉದ್ದೇಶವಾದರೋ ಸುಖ-ದುಃಖಗಳಿಂದ ರಹಿತವಾದ ತತ್ತ್ವವನ್ನು ಪಡೆಯುವುದಾಗಿದೆ.॥35॥</p>
<p class="Text para-style-override-3">x x x x</p>
<p class="Text">ಕರ್ಮಯೋಗ, ಜ್ಞಾನಯೋಗ, ಧ್ಯಾನಯೋಗ, ಭಕ್ತಿಯೋಗ ಮುಂತಾದ ಎಲ್ಲ ಸಾಧನೆಗಳಲ್ಲಿ ಒಂದು ದೃಢ ನಿಶ್ಚಯ ಅಥವಾ ಉದ್ದೇಶದ ಅವಶ್ಯಕತೆ ತುಂಬಾ ಇದೆ. ತನ್ನ ಶ್ರೇಯಸ್ಸಿನ ಉದ್ದೇಶವೇ ದೃಢವಾಗದಿದ್ದರೆ ಸಾಧನೆಯಲ್ಲಿ ಸಿದ್ಧಿ ಹೇಗೆ ದೊರಕಬಲ್ಲದು?॥36॥</p>
<p class="Text para-style-override-3">x x x x</p>
<p class="Text">ಪರಮಾತ್ಮ ಪ್ರಾಪ್ತಿಯ ಒಂದೇ ಉದ್ದೇಶ ಉಂಟಾದಾಗ ಯಾವುದೇ ಸಾಧನೆ ಹಿರಿದು-ಕಿರಿದೆಂಬುದಿಲ್ಲ.॥37॥ </p>
<p class="Text para-style-override-3">x x x x</p>
<p class="Text">ನಿಜವಾಗಿ ಪರಮಾತ್ಮ ಪ್ರಾಪ್ತಿಯಲ್ಲದೆ ಮನುಷ್ಯ ಜೀವನಕ್ಕೆ ಬೇರೆ ಯಾವುದೇ ಪ್ರಯೋಜನ ಇಲ್ಲವೇ ಇಲ್ಲ. ಕೇವಲ ಈ ಪ್ರಯೋಜನ ಅಥವಾ ಉದ್ದೇಶವನ್ನು ಗುರುತಿಸಿಕೊಂಡು ಅದನ್ನು ಪೂರ್ಣ ಮಾಡುವ ಅವಶ್ಯಕತೆ ಇದೆ.॥38॥</p>
<p class="Text para-style-override-3">x x x x</p>
<p class="Text para-style-override-2">ಉದ್ದೇಶವೇ ಮನುಷ್ಯನ ಶ್ರೇಷ್ಠತೆಯಾಗಿದೆ. ಯಾವುದೇ ಉದ್ದೇಶವಿಲ್ಲದಿರುವವನು ನಿಜವಾಗಿ ಮನುಷ್ಯನೆಂದು ಹೇಳಿಸಿಕೊಳ್ಳಲು ಯೋಗ್ಯನಲ್ಲ.॥39॥<span></span></p>


<p class="Page-Break"> </p>
<p class="Chapter-Heading" id="toc_marker-7">ಉನ್ನತಿ</p>
<p class="Text">ಈಗ ಇಲ್ಲದಿರುವ ವಸ್ತು, ಪರಿಸ್ಥಿತಿ ಮುಂತಾದುವನ್ನು ಪಡೆದುಕೊಳ್ಳುವುದರಲ್ಲಿ ತನ್ನ ಉನ್ನತಿ, ಸಫಲತೆ ಅಥವಾ ಚತುರತೆ ಎಂದು ತಿಳಿಯುವುದು ದೊಡ್ಡ ತಪ್ಪು ಆಗಿದೆ. ಈಗ ಇಲ್ಲದಿರುವ ವಸ್ತು ದೊರಕಿದ ಬಳಿಕವೂ ಯಾವಾಗಲೂ ನಮ್ಮೊಂದಿಗೆ ಇರಲಾರದು ಇದು ನಿಯಮವಾಗಿದೆ. ಹಿಂದಿನಿಂದಲೂ ಹಾಗೂ ಈಗಲೂ ಯಾವಾಗಲೂ ಇರುವಂತಹ ಪರಮಾತ್ಮ ವಸ್ತುವನ್ನು ಪಡೆದುಕೊಳ್ಳುವುದರಲ್ಲೇ ನಿಜವಾದ ಉನ್ನತಿ, ಸಫಲತೆ ಅಥವಾ ಚತುರತೆ ಇದೆ.॥40॥</p>
<p class="Text para-style-override-3">x x x x</p>
<p class="Text">ಪಾರಮಾರ್ಥಿಕ ಉನ್ನತಿಯನ್ನು ಮಾಡಿಕೊಳ್ಳುವವನ ಲೌಕಿಕ ಉನ್ನತಿಯು ತನ್ನಿಂದ ತಾನೇ ಆಗುತ್ತದೆ.॥41॥</p>
<p class="Text para-style-override-3">x x x x</p>
<p class="Text">ವಿಚಾರ ಮಾಡಿರಿ-ನಾವು ನಮ್ಮ ತಿಳುವಳಿಕೆಯನ್ನು ನಾವೇ ಆದರಿಸದಿದ್ದರೆ ಮತ್ತೆ ನಮ್ಮ ಉನ್ನತಿ ಹೇಗಾದೀತು?॥42॥ </p>
<p class="Text para-style-override-3">x x x x</p>
<p class="Text">ಸ್ವಭಾವ ಶುದ್ಧವಾಗುವುದೇ ನಿಜವಾದ ಉನ್ನತಿಯಾಗಿದೆ.॥43॥ </p>
<p class="Text para-style-override-3">x x x x</p>
<p class="Text">ಪ್ರಾಪಂಚಿಕ ಉನ್ನತಿಯು ವರ್ತಮಾನದ ವಸ್ತುವಲ್ಲ. ಪಾರಮಾರ್ಥಿಕ ಉನ್ನತಿಯು ಭವಿಷ್ಯದ ವಸ್ತುವಲ್ಲ.॥44॥ </p>
<p class="Text para-style-override-3">x x x x</p>
<p class="Text">ಸುಖವನ್ನು ಬಯಸುವವನು ತನ್ನ ನಿಜವಾದ ಉನ್ನತಿಯನ್ನು ಮಾಡಿಕೊಳ್ಳಲಾರನು.॥45॥</p>
<p class="Text para-style-override-3">x x x x</p>
<p class="Text">ಮರವು ಆಕಾಶದಲ್ಲಿ ಎಷ್ಟು ಎತ್ತರ ಹೋದೀತೆಂಬ ಯಾವುದೇ ಸೀಮೆ ಇಲ್ಲ. ಹೀಗೆಯೇ ಮನಷ್ಯನ ಉನ್ನತಿಗೂ ಕೂಡ ಯಾವುದೇ ಸೀಮೆ ಇಲ್ಲ.॥46॥</p>
<p class="Text para-style-override-3">x x x x</p>
<p class="Text">ಪಾರಮಾರ್ಥಿಕ ಉನ್ನತಿಯಲ್ಲಿ ಸಂಯೋಗಜನ್ಯ ಸುಖದ ಲೋಲುಪತೆಯೇ ನಿಜವಾಗಿ ಬಾಧಕವಾಗಿದೆ.॥47॥</p>
<p class="Text para-style-override-3">x x x x</p>
<p class="Text">ಮನುಷ್ಯನ ಉತ್ಥಾನ ಹಾಗೂ ಪತನ ಭಾವದಿಂದಾಗುತ್ತದೆ, ವಸ್ತು ಪರಿಸ್ಥಿತಿ ಇತ್ಯಾದಿಗಳಿಂದಲ್ಲ.॥48॥</p>
<p class="Text para-style-override-3">x x x x</p>
<p class="Text para-style-override-2">ಬುದ್ಧಿಗನುಸಾರ ಮತ್ತು ಮನಸ್ಸಿಗನುಸಾರ ಇಂದ್ರಿಯಗಳು ಇರುವಾಗ ಉತ್ಥಾನವಾಗುತ್ತದೆ. ಆದರೆ ಇಂದ್ರಿಯಗಳನುಸಾರ ಮನಸ್ಸು ಹಾಗೂ ಮನಸ್ಸಿಗನುಸಾರ ಬುದ್ಧಿಯು ಇರುವಾಗ ಪತನವಾಗುತ್ತದೆ.॥49॥<span></span></p>


<p class="Page-Break"> </p>
<p class="Chapter-Heading" id="toc_marker-8">ಏಕಾಂತ</p>
<p class="Text">ಶರೀರ, ಇಂದ್ರಿಯಗಳು, ಮನಸ್ಸು, ಬುದ್ಧಿ ಇವುಗಳಿಂದ ತನ್ನ ಸಂಬಂಧವಿರಿಸಿಕೊಳ್ಳದಿರುವುದೇ ನಿಜವಾದ ಏಕಾಂತವಾಗಿದೆ. ॥50॥</p>
<p class="Text para-style-override-3">x x x x</p>
<p class="Text">ಏಕಾಂತ ಸಿಗಲಿ ಅಥವಾ ಸಮುದಾಯ ಸಿಗಲಿ, ಸಾಧಕನು ತನ್ನ ಸಾಧನೆಯನ್ನು ಯಾವುದೇ ಪರಿಸ್ಥಿತಿಯ ಅಧೀನವೆಂದು ತಿಳಿಯಬಾರದು. ಪ್ರಾಪ್ತ ಪರಿಸ್ಥಿತಿಗನುಸಾರ ತನ್ನ ಸಾಧನೆಯನ್ನು ಮಾಡಿಕೊಳ್ಳಬೇಕು.॥51॥</p>
<p class="Text para-style-override-3">x x x x</p>
<p class="Text">ಏಕಾಂತವನ್ನು ಬಯಸುವವನು ಪರಿಸ್ಥಿತಿಗೆ ಅಧೀನನಾಗುತ್ತಾನೆ. ಪರಿಸ್ಥಿತಿಗೆ ಅಧೀನನಾಗುವವನು ಭೋಗಿಯಾಗುತ್ತಾನೆ, ಯೋಗಿಯಲ್ಲ.॥52॥</p>
<p class="Text para-style-override-3">x x x x</p>
<p class="Text">ಸಾಧಕನಿಗೆ ಜನಸಮುದಾಯದಲ್ಲಿ ರಾಗ (ಪ್ರೀತಿ) ಇರಬಾರದು; ಏಕಾಂತದಲ್ಲಿಯೂ ಇರಬಾರದು. ಶ್ರೇಯಸ್ಸು ಪರಿಸ್ಥಿತಿಯಿಂದ ಆಗದೆ ರಾಗ ರಹಿತನಾಗುವುದರಿಂದ ಆಗುತ್ತದೆ.॥53॥</p>
<p class="Text para-style-override-3">x x x x</p>
<p class="Text">ನಿರ್ಜನ ಸ್ಥಳದಲ್ಲಿರುವುದು, ಅಥವಾ ಒಬ್ಬನೇ ಬಿದ್ದುಕೊಂಡಿರುವುದನ್ನು ಏಕಾಂತವೆಂದು ತಿಳಿಯುವುದು ತಪ್ಪು, ಏಕೆಂದರೆ ಸಮಸ್ತಪ್ರಪಂಚದ ಬೀಜವಾದ ಈ ಶರೀರವಾದರೋ ಜೊತೆಯಲ್ಲೇ ಇದೆ. ಶರೀರದೊಂದಿಗೆ ಸಂಬಂಧವಿರುವ ತನಕ ಇಡೀ ಪ್ರಪಂಚದೊಂದಿಗೆ ಸಂಬಂಧ ಇರುತ್ತದೆ.॥54॥</p>
<p class="Text para-style-override-3">x x x x</p>
<p class="Text">ಶರೀರವೂ ಪ್ರಪಂಚದ ಅಂಗವೇ ಆಗಿದೆ. ಆದ್ದರಿಂದ ಶರೀರದಿಂದ ಸಂಬಂಧ ವಿಚ್ಛೇದವಾಗುವುದು ಅರ್ಥಾತ್ - ಅದರಲ್ಲಿ ಅಹಂತೆ -ಮಮತೆ ಇಲ್ಲದಿರುವುದೇ ನಿಜವಾದ ಏಕಾಂತವಾಗಿದೆ.॥55॥</p>
<p class="Text para-style-override-3">x x x x</p>
<p class="Text para-style-override-2">ಸಾಧಕನಲ್ಲಿ ಏಕಾಂತ ಸೇವನದ ರುಚಿ ಇರುವುದು ಒಳ್ಳೆಯದೆ. ಆದರೆ ಅದರ ಆಗ್ರಹ ಇರುವುದು ಒಳ್ಳೆಯದಲ್ಲ. ಆಗ್ರಹವಿರುವುದರಿಂದ ಏಕಾಂತ ದೊರೆಯದಿದ್ದಾಗ ಅಂತಃಕರಣದಲ್ಲಿ ಗೊಂದಲ ಉಂಟಾದೀತು. ಅದರಿಂದ ಪ್ರಪಂಚದ ಮಹತ್ವ ದಢವಾದೀತು.॥56॥<span></span></p>


<p class="Page-Break"> </p>
<p class="Chapter-Heading" id="toc_marker-9">ಕರ್ತವ್ಯ</p>
<p class="Text">ಮನುಷ್ಯನು ಪ್ರತಿಯೊಂದು ಪರಿಸ್ಥಿತಿಯಲ್ಲಿಯೂ ತನ್ನ ಕರ್ತವ್ಯವನ್ನು ಪಾಲಿಸಬಲ್ಲನು. ಕರ್ತವ್ಯದ ಯಥಾರ್ಥ ಸ್ವರೂಪವು ಸೇವೆಯಾಗಿದೆ. ಅಂದರೆ ಪ್ರಪಂಚದಿಂದ ದೊರಕಿದ ಶರೀರಾದಿ ಪದಾರ್ಥಗಳನ್ನು ಪ್ರಪಂಚದ ಹಿತದಲ್ಲಿ ತೊಡಗಿಸುವುದು.॥57॥</p>
<p class="Text para-style-override-3">x x x x</p>
<p class="Text">ತನ್ನ ಕರ್ತವ್ಯವನ್ನು ಪಾಲಿಸುತ್ತಿರುವ ಮನುಷ್ಯನ ಚಿತ್ತದಲ್ಲಿ ಸ್ವಾಭಾವಿಕವಾಗಿ ಪ್ರಸನ್ನತೆ ಇರುತ್ತದೆ. ಇದಕ್ಕೆ ವಿರುದ್ಧವಾಗಿ ತನ್ನ ಕರ್ತವ್ಯವನ್ನು ಪಾಲಿಸದೇ ಇರುವವನ ಚಿತ್ತದಲ್ಲಿ ಖಿನ್ನತೆ ಇರುತ್ತದೆ.॥58॥</p>
<p class="Text para-style-override-3">x x x x</p>
<p class="Text">ಸಾಧಕನು ಶರೀರ-ಇಂದ್ರಿಯಗಳು-ಮನಸ್ಸು-ಬುದ್ಧಿ ಇವುಗಳನ್ನು ‘ನನ್ನವು’ ಅಥವಾ ‘ನನಗಾಗಿ’ ಎಂದು ತಿಳಿಯದೆ ಕೇವಲ ಪ್ರಪಂಚದ್ದು, ಪ್ರಪಂಚದ ಹಿತಕ್ಕಾಗಿ ಎಂದು ತಿಳಿದುಕೊಂಡು ತತ್ಪರತೆಯಿಂದ ಕರ್ತವ್ಯ-ಕರ್ಮದ ಆಚರಣೆಯಲ್ಲಿ ತೊಡಗಿಸಿದಾಗಲೇ ಅವನು ಆಸಕ್ತಿ ರಹಿತನಾಗಬಲ್ಲನು.॥59॥</p>
<p class="Text para-style-override-3">x x x x</p>
<p class="Text">ಈಗಿನ ಕಾಲದಲ್ಲಿ ಮನೆಗಳಲ್ಲಿ, ಸಮಾಜದಲ್ಲಿ ಕಂಡು ಬರುವ ಅಶಾಂತಿ, ಜಗಳ, ಸಂಘರ್ಷ ಇವುಗಳ ಮೂಲಕಾರಣ, ಜನರು ತಮ್ಮ ಅಧಿಕಾರವನ್ನು ಬಯಸುತ್ತಾರೆ, ಆದರೆ ತಮ್ಮ ಕರ್ತವ್ಯಗಳನ್ನು ಪಾಲಿಸದಿರುವುದೇ ಆಗಿದೆ.॥60॥</p>
<p class="Text para-style-override-3">x x x x</p>
<p class="Text">ಯಾವುದೇ ಕರ್ತವ್ಯ- ಕರ್ಮವು ಹಿರಿದು ಎಂಬುದಿಲ್ಲ. ಅತಿ ಸಣ್ಣ ಕರ್ಮ ಹಾಗೂ ಅತಿದೊಡ್ಡ ಕರ್ಮವು ಕರ್ತವ್ಯಮಾತ್ರವೆಂದು ತಿಳಿದು ಸೇವಾಭಾವದಿಂದ ಮಾಡಿದಾಗ ಸಮಾನವೇ ಆಗಿದೆ.॥61॥</p>
<p class="Text para-style-override-3">x x x x</p>
<p class="Text">ಬೇರೆಯವರಿಗೆ ಹಿತವಾಗಿರುವುದೇ ಕರ್ತವ್ಯವಾಗುತ್ತದೆ. ಯಾರಿಗಾದರೂ ಅಹಿತವಾಗುವುದಾದರೆ ಅದು ಅಕರ್ತವ್ಯವಾಗಿದೆ.॥62॥</p>
<p class="Text para-style-override-3">x x x x</p>
<p class="Text">ರಾಗದ್ವೇಷದ ಕಾರಣದಿಂದಲೇ ಮನುಷ್ಯನಿಗೆ ಕರ್ತವ್ಯ-ಪಾಲನೆಯಲ್ಲಿ ಪರಿಶ್ರಮ ಅಥವಾ ಕಠಿಣತೆ ಕಂಡು ಬರುತ್ತದೆ.॥63॥</p>
<p class="Text para-style-override-3">x x x x</p>
<p class="Text">ಮಾಡಲೇಬೇಕಾಗಿರುವುದನ್ನು, ಮಾಡಬಹುದಾದುದನ್ನು ಕರ್ತವ್ಯವೆಂದು ಹೇಳುತ್ತಾರೆ. ಕರ್ತವ್ಯವನ್ನು ಪಾಲಿಸದಿರುವುದೇ ಪ್ರಮಾದವಾಗಿದೆ. ಪ್ರಮಾದ ತಮೋಗುಣವಾಗಿದೆ. ತಮೋಗುಣವು ನರಕವಾಗಿದೆ - <span class="char-style-override-3">‘ನರಕಸ್ತಮ ಉನ್ನಾಹಃ’</span> (ಶ್ರೀಮದ್ಭಾಗವತ 11/19/43)॥64॥</p>
<p class="Text para-style-override-3">x x x x</p>
<p class="Text">ತಮ್ಮ ಸುಖಕ್ಕಾಗಿ ಮಾಡುವ ಕರ್ಮವು ಅಸತ್ ಹಾಗೂ ಬೇರೆಯವರಿಗಾಗಿ ಮಾಡುವ ಕರ್ಮವು ‘ಸತ್’ ಆಗಿದೆ. ಅಸತ್ ಕರ್ಮದ ಪರಿಣಾಮ ಹುಟ್ಟು-ಸಾವುಗಳ ಪ್ರಾಪ್ತಿ ಮತ್ತು ಸತ್ ಕರ್ಮದ ಪರಿಣಾಮ ಪರಮಾತ್ಮನ ಪ್ರಾಪ್ತಿ.॥65॥</p>
<p class="Text para-style-override-3">x x x x</p>
<p class="Text">ಕರ್ಮಗಳನ್ನು ಹೆಚ್ಚು ಒಳ್ಳೆಯದಾಗಿ ಮಾಡಿರಿ. ಆದರೆ ಪ್ರಪಂಚವು ಸ್ಥಾಯಿಯೆಂದು ತಿಳಿದು ಮಾಡಬೇಡಿರಿ.॥66॥</p>
<p class="Text para-style-override-3">x x x x</p>
<p class="Text">ನಿಷ್ಕಾಮನಾದವನೇ ತತ್ಪರತೆಯಿಂದ ತನ್ನ ಕರ್ತವ್ಯವನ್ನು ಪಾಲಿಸಬಲ್ಲನು.॥67॥</p>
<p class="Text para-style-override-3">x x x x</p>
<p class="Text">ಬೇರೆಯವರ ಕಡೆಗೆ ನೋಡುವವನು ಎಂದೂ ಕರ್ತವ್ಯ ನಿಷ್ಠನಾಗಲಾರನು; ಏಕೆಂದರೆ ಬೇರೆಯವರ ಕರ್ತವ್ಯವನ್ನು ನೋಡುವುದೇ ಅಕರ್ತವ್ಯವಾಗಿದೆ.॥68॥</p>
<p class="Text para-style-override-3">x x x x</p>
<p class="Text">ಗೃಹಸ್ತನಿರಲಿ, ಸಾಧು ಇರಲಿ, ತನ್ನ ಕರ್ತವ್ಯವನ್ನು ಸರಿಯಾಗಿ ಪಾಲಿಸುವವನೇ ಶ್ರೇಷ್ಠನಾಗಿದ್ದಾನೆ.॥69॥</p>
<p class="Text para-style-override-3">x x x x</p>
<p class="Text">ತನಗಾಗಿ ಕರ್ಮ ಮಾಡುವುದರಿಂದ ಅಕರ್ತವ್ಯವು ಉಂಟಾಗುತ್ತದೆ.॥70॥</p>
<p class="Text para-style-override-3">x x x x</p>
<p class="Text">ತನ್ನ ಕರ್ತವ್ಯ(ಧರ್ಮ)ವನ್ನು ಸರಿಯಾಗಿ ಪಾಲಿಸುವುದರಿಂದ ವೈರಾಗ್ಯ ಉಂಟಾಗುತ್ತದೆ. <span class="char-style-override-3">‘ಧರ್ಮತೆ ಬಿರತಿ’</span> (ಮಾನಸ 3/6/1) ವೈರಾಗ್ಯವುಂಟಾಗದಿದ್ದರೆ ನಾವು ನಮ್ಮ ಕರ್ತವ್ಯವನ್ನು ಸರಿಯಾಗಿ ಪಾಲಿಸಲಿಲ್ಲವೆಂದು ತಿಳಿಯಬೇಕು.॥71॥</p>
<p class="Text para-style-override-3">x x x x</p>
<p class="Text">ನಮ್ಮ ಕರ್ತವ್ಯದ ಅರಿವು ನಮ್ಮಲ್ಲಿ ಇದ್ದೇ ಇದೆ. ಆದರೆ ಕಾಮನೆ, ಮಮತೆ ಇರುವ ಕಾರಣ ನಾವು ನಮ್ಮ ಕರ್ತವ್ಯದ ನಿರ್ಣಯ ಮಾಡಲಾಗುವುದಿಲ್ಲ.॥72॥</p>
<p class="Text para-style-override-3">x x x x</p>
<p class="Text">ತನ್ನ ಕರ್ತವ್ಯವನ್ನು ಪಾಲಿಸುವವನೇ ನಾಲ್ಕೂ ವರ್ಣಗಳಲ್ಲಿ, ನಾಲ್ಕೂ ಆಶ್ರಮಗಳಲ್ಲಿ ಶ್ರೇಷ್ಠ ವ್ಯಕ್ತಿಯಾಗಿದ್ದಾನೆ. ಕರ್ತವ್ಯ ಚ್ಯುತನಾದವನು ಕನಿಷ್ಠನಾಗುತ್ತಾನೆ.॥73॥</p>
<p class="Text para-style-override-3">x x x x</p>
<p class="Text">ಪ್ರಪಂಚದಲ್ಲಿ ಎಲ್ಲಾ ಸಂಬಂಧಗಳು ತನ್ನ ಕರ್ತವ್ಯವನ್ನು ಪಾಲಿಸಲಿಕ್ಕಾಗಿಯೇ ಇದೆ. ಅಧಿಕಾರ ನಡೆಸಲು ಅಲ್ಲ. ಸುಖವು ಕೊಡಲಿಕ್ಕಾಗಿ ಇದೆ, ಪಡೆಯಲಿಕ್ಕಾಗಿ ಅಲ್ಲ.॥74॥</p>
<p class="Text para-style-override-3">x x x x</p>
<p class="Text para-style-override-2">ಏಕಮಾತ್ರ ತನ್ನ ಶ್ರೇಯಸ್ಸಿನ ಉದ್ದೇಶ ಉಂಟಾದಾಗ ಶಾಸ್ತ್ರಗಳನ್ನು ಓದದೆಯೇ ತನ್ನ ಕರ್ತವ್ಯದ ಜ್ಞಾನ ಉಂಟಾದೀತು. ಆದರೆ ತನ್ನ ಶ್ರೇಯಸ್ಸಿನ ಉದ್ದೇಶ ಇರದಿದ್ದರೆ ಶಾಸ್ತ್ರಗಳನ್ನು ಓದಿದರೂ ಕರ್ತವ್ಯದ ಜ್ಞಾನ ಉಂಟಾಗಲಾರದು. ಬದಲಿಗೆ ನಾನು ಎಲ್ಲರನ್ನು ತಿಳಿದಿದ್ದೇನೆ ಎಂಬ ಅಜ್ಞಾನ ಹೆಚ್ಚೀತು.॥75॥<span></span></p>


<p class="Page-Break"> </p>
<p class="Chapter-Heading" id="toc_marker-10">ಶ್ರೇಯಸ್ಸು</p>
<p class="Text">‘ನನ್ನದೆಂಬುದೇನೂ ಇಲ್ಲ, ನನಗೆ ಏನೂ ಬೇಕಾಗಿಲ್ಲ, ನನಗೆ ನನಗಾಗಿ ಏನನ್ನು ಮಾಡಬೇಕಾಗಿಲ್ಲ’ ಈ ಮೂರು ಮಾತುಗಳು ಬೇಗನೇ ಉದ್ಧಾರಮಾಡುವಂತಹದು.</p>
<p class="Text para-style-override-3">x x x x</p>
<p class="Text">ಭಗವಂತನ ಸಂಕಲ್ಪವು ನಮ್ಮ ಶ್ರೆಯಸ್ಸಿಗಾಗಿ ಇದೆ. ನಾವು ನಮ್ಮದಾದ ಯಾವುದೇ ಸಂಕಲ್ಪ ಇರಿಸಿಕೊಳ್ಳದಿದ್ದರೆ, ಭಗವಂತನ ಸಂಕಲ್ಪಕ್ಕನುಸಾರ ತನ್ನಿಂದ-ತಾನೇ ನಮ್ಮ ಶ್ರೇಯಸ್ಸು ಆಗಿ ಹೋದೀತು.॥77॥</p>
<p class="Text para-style-override-3">x x x x</p>
<p class="Text">ಪ್ರಪಂಚದಲ್ಲಿ ಮನುಷ್ಯನ ಶ್ರೇಯಸ್ಸು ಆಗದೆ ಇರುವಂತಹ ಯಾವುದೇ ಪರಿಸ್ಥಿತಿ ಇಲ್ಲ. ಕಾರಣ ಪರಮಾತ್ಮನು ಪ್ರತಿಯೊಂದು ಪರಿಸ್ಥಿತಿಯಲ್ಲಿ ಸಮಾನವಾಗಿ ತುಂಬಿದ್ದಾನೆ.॥78॥</p>
<p class="Text para-style-override-3">x x x x</p>
<p class="Text">ಶ್ರೇಯಸ್ಸಿನ ಪ್ರಾಪ್ತಿಯು ಬಹು ಸುಗಮವಾಗಿದೆ. ಆದರೆ ಶ್ರೇಯಸ್ಸಿನ ಇಚ್ಛೆಯೇ ಇಲ್ಲದಿದ್ದರೆ ಆ ಸುಗಮತೆಗೆ ಏನು ಬೆಲೆ?॥79॥</p>
<p class="Text para-style-override-3">x x x x</p>
<p class="Text">ಪ್ರಪಂಚದ ಕೆಲಸವಾದರೋ ಬೇರೆಯಾರಾದರೂ ಮಾಡಿಕೊಂಡಾರು. ಆದರೆ ತನ್ನ ಶ್ರೇಯಸ್ಸಿನ ಕೆಲಸವಾದರೋ ಸ್ವತಃ ಮಾಡಬೇಕಾದಿತು. ಊಟ ಮತ್ತು ಔಷಧಿ ಸ್ವತಃ ತಾನೇ ತೆಗೆದುಕೊಳ್ಳಬೇಕಾಗುತ್ತದೆ.॥80॥</p>
<p class="Text para-style-override-3">x x x x</p>
<p class="Text">ತನ್ನ ಶ್ರೇಯಸ್ಸಿಗಾಗಿ ಯಾವುದೇ ಹೊಸ ಪರಿಸ್ಥಿತಿಯ ಅವಶ್ಯಕತೆ ಇಲ್ಲ. ಪ್ರಾಪ್ತ ಪರಿಸ್ಥಿತಿಯ ಸದುಪಯೋಗದಿಂದಲೇ ಶ್ರೇಯಸ್ಸು ಆಗಬಲ್ಲದು.॥81॥</p>
<p class="Text para-style-override-3">x x x x</p>
<p class="Text">ಶ್ರೇಯಸ್ಸು ಕ್ರಿಯೆಯಿಂದ ಆಗದೆ ಭಾವ ಹಾಗೂ ವಿವೇಕದಿಂದ ಆಗುತ್ತದೆ.॥82॥</p>
<p class="Text para-style-override-3">x x x x</p>
<p class="Text">ಮನೆಯಲ್ಲಿರುವವರೆಲ್ಲರೂ ತಮ್ಮನ್ನು ಸೇವಕನೆಂದೂ ಬೇರೆಯವರನ್ನು ಸೇವ್ಯನೆಂದೂ ತಿಳಿದರೆ ಎಲ್ಲರ ಸೇವೆ ಆಗಬಲ್ಲದು ಹಾಗೂ ಎಲ್ಲರ ಶ್ರೇಯಸ್ಸು ಆಗಿಹೋದೀತು.॥83॥</p>
<p class="Text para-style-override-3">x x x x</p>
<p class="Text">ಭೋಗಗಳಲ್ಲಿರುವ ಪ್ರೀತಿಯು ಹುಟ್ಟು - ಸಾವು ತರುವಂತಹದು ಮತ್ತು ಭಗವಂತನಲ್ಲಿರುವ ಪ್ರೀತಿಯು ಶ್ರೇಯಸ್ಸು ಮಾಡುವಂತಹುದು.॥84॥</p>
<p class="Text para-style-override-3">x x x x</p>
<p class="Text">ತನ್ನ ಶ್ರೇಯಸ್ಸನ್ನು ಬಯಸುವವನು ನಿಜವಾದ ಹೃದಯದಿಂದ ಪ್ರಾರ್ಥನೆ ಗೈದರೆ, ಭಗವಂತನ ಸನ್ನಿಯಲ್ಲಿ ಅವನ ವಿಚಾರಣೆ ಬೇಗ ಆಗುತ್ತದೆ.॥85॥</p>
<p class="Text para-style-override-3">x x x x</p>
<p class="Text">ಯಾರಿಗಾದರೂ ಶ್ರೇಯಸ್ಸು ಆದರೆ ಅದರ ಮೂಲದಲ್ಲಿ ಯಾವುದಾದರೂ ಸಂತನ ಅಥವಾ ಭಗವಂತನ ಕೃಪೆ ಇರುತ್ತದೆ. ॥86॥</p>
<p class="Text para-style-override-3">x x x x</p>
<p class="Text para-style-override-2">ಜಗತ್ತಿನಲ್ಲಿ ಸಂತ-ಮಹಾತ್ಮರ, ಉಪದೇಶಕರ ಕೊರತೆ ಇಲ್ಲ. ಆದರೆ ತನ್ನ ಶ್ರೇಯಸ್ಸನ್ನು ಮಾಡಿಕೊಳ್ಳಲು ಸ್ವಂತದ ತತ್ಪರತೆ, ಲಾಲಸೆ, ಮಾನ್ಯತೆ, ಶ್ರದ್ದೆ ಇವುಗಳೇ ಉಪಯೋಗಕ್ಕೆ ಬರುತ್ತವೆ.॥87॥<span></span></p>


<p class="Page-Break"> </p>
<p class="Chapter-Heading" id="toc_marker-11">ಕಾಮನೆ</p>
<p class="Text">ಸಾಧಕನಲ್ಲಿ ತನ್ನ ಸುಖ, ವಿಶ್ರಾಂತಿ, ಮಾನ, ದೊಡ್ಡಸ್ತಿಕೆ ಮುಂತಾದವುಗಳ ಕಾಮನೆ ಇರುವತನಕ ಅವನ ವ್ಯಕ್ತಿತ್ವ ಅಳಿಯುವುದಿಲ್ಲ. ವ್ಯಕ್ತಿತ್ವ ಅಳಿಯದೆ ತತ್ವದೊಂದಿಗೆ ಅಭಿನ್ನತೆ ಉಂಟಾಗುವುದಿಲ್ಲ.॥88॥</p>
<p class="Text para-style-override-3">x x x x</p>
<p class="Text">ನಮ್ಮ ಅಂತಃಕರಣದಲ್ಲಿ ಯಾವುದೇ ಪ್ರಕಾರದ ಕಾಮನೆ ಇರದಿದ್ದಾಗ ನಾವು ಭಗವತ್ ಪ್ರಾಪ್ತಿಯ ಇಚ್ಛೆಯನ್ನು ಕೂಡ ಮಾಡಬೇಕಾಗಿಲ್ಲ. ಭಗವಂತನು ತಾನಾಗಿ ಪ್ರಾಪ್ತನಾಗುವನು.॥89॥</p>
<p class="Text para-style-override-3">x x x x</p>
<p class="Text">ಸಂಸಾರದ ಕಾಮನೆಯಿಂದ ಪಶುತ್ವದ ಹಾಗೂ ಭಗವಂತನ ಕಾಮನೆಯಿಂದ ಮನುಷ್ಯತ್ವದ ಪ್ರಾರಂಭವಾಗುತ್ತದೆ.॥90॥</p>
<p class="Text para-style-override-3">x x x x</p>
<p class="Text">‘ನಾನು ಎಣಿಸಿದಂತೆ ಆಗಲಿ’ ಇದನ್ನೇ ಕಾಮನೆ ಎಂದು ಹೇಳುತ್ತಾರೆ. ಈ ಕಾಮನೆಯೇ ದುಃಖಕ್ಕೆ ಕಾರಣವಾಗಿದೆ. ಇದನ್ನು ತ್ಯಾಗ ಮಾಡದೆ ಯಾರೂ ಸುಖಿಗಳಾಗಲಾರರು.॥91॥</p>
<p class="Text para-style-override-3">x x x x</p>
<p class="Text">‘ನನಗೆ ಸುಖ ಹೇಗೆ ಸಿಗಬಹುದು’ ಕೇವಲ ಇದೇ ಬಯಕೆಯ ಕಾರಣ ಮನುಷ್ಯನು ಕರ್ತವ್ಯಚ್ಯುತ ಹಾಗೂ ಪತೀತನಾಗುತ್ತಾನೆ.॥92॥</p>
<p class="Text para-style-override-3">x x x x</p>
<p class="Text">ಕಾಮನೆ ಉಂಟಾಗುತ್ತಲೇ ಮನುಷ್ಯನು ತನ್ನ ಕರ್ತವ್ಯದಿಂದ, ತನ್ನ ಸ್ವರೂಪದಿಂದ ಹಾಗೂ ತನ್ನ ಇಷ್ಟದೇವರಿಂದ ವಿಮುಖನಾಗಿ ಹೋಗುತ್ತಾನೆ ಹಾಗೂ ನಾಶವುಳ್ಳ ಸಂಸಾರಕ್ಕೆ ಸಮ್ಮುಖನಾಗುತ್ತಾನೆ.॥93॥</p>
<p class="Text para-style-override-3">x x x x</p>
<p class="Text">ಸಾಧಕನು ಲೌಕಿಕ ಇಚ್ಛೆಗಳ ಪೂರ್ಣತೆಯ ಆಸೆ ಇರಿಸಿಕೊಳ್ಳಬಾರದು ಮತ್ತು ಪಾರಮಾರ್ಥಿಕ ಇಚ್ಛೆಯ ಪೂರ್ಣತೆಯಿಂದ ನೀರಾಶನೂ ಆಗಬಾರದು.॥94॥</p>
<p class="Text para-style-override-3">x x x x</p>
<p class="Text">ಕಾಮನೆಗಳ ತ್ಯಾಗದಲ್ಲಿ ಎಲ್ಲರೂ ಸ್ವತಂತ್ರರೂ, ಅಧಿಕಾರಿಗಳೂ, ಯೋಗ್ಯರೂ, ಸಮರ್ಥರೂ ಆಗಿದ್ದಾರೆ. ಆದರೆ ಕಾಮನೆಗಳ ಪೂರ್ಣತೆಯಲ್ಲಿ ಯಾರೂ ಸ್ವತಂತ್ರರೂ, ಅಧಿಕಾರಿಗಳೂ, ಯೋಗ್ಯರೂ, ಸಮರ್ಥರೂ ಅಲ್ಲ.॥95॥</p>
<p class="Text para-style-override-3">x x x x</p>
<p class="Text">ಕಾಮನೆಗಳು ನಾಶವಾದಂತೆ ಸಾಧುತ್ವ ಬರುತ್ತದೆ. ಕಾಮನೆಗಳು ಬೆಳೆಯುತ್ತಿರುವಂತೆ ಸಾಧುತ್ವ ಹೊರಟುಹೋಗುತ್ತದೆ. ಅಸಾಧುತ್ವದ ಮೂಲ ಕಾರಣವು ಕಾಮನೆಯೇ ಆಗಿದೆ.॥96॥</p>
<p class="Text para-style-override-3">x x x x</p>
<p class="Text">ಕಾಮನೆ ಮಾತ್ರದಿಂದ ಯಾವುದೇ ಪದಾರ್ಥ ಸಿಗುವುದಿಲ್ಲ. ಒಂದೊಮ್ಮೆ ಸಿಕ್ಕಿದರೂ, ಯಾವಾಗಲೂ ನಮ್ಮೊಂದಿಗೆ ಇರಲಾರದು. ಈ ಮೂರು ಪ್ರತ್ಯಕ್ಷವಾಗಿದ್ದರೂ ಕೂಡ ಪದಾರ್ಥಗಳ ಕಾಮನೆ ಇರಿಸಿಕೊಳ್ಳುವುದು ಪ್ರವಾದವೇ ಆಗಿದೆ.॥97॥</p>
<p class="Text para-style-override-3">x x x x</p>
<p class="Text">ಸಂಯೋಗ ಜನ್ಯ ಸುಖವನ್ನು ಇಚ್ಛಿಸಿದಾಗಲೇ ಜೀವನ ಕಷ್ಟಮಯವಾಗುತ್ತದೆ ಹಾಗೂ ಬದುಕಿರಬೇಕೆಂಬ ಇಚ್ಛೆ ಪಟ್ಟಾಗಲೇ ಮೃತ್ಯು ಕಷ್ಟಮಯವಾಗುತ್ತದೆ.॥98॥</p>
<p class="Text para-style-override-3">x x x x</p>
<p class="Text">ವಸ್ತುಗಳ ಇಚ್ಛೆ ಪೂರ್ಣವಾಗುತ್ತಿದ್ದರೆ ಅದನ್ನು ಪೂರ್ಣಗೊಳಿಸುವ ಪ್ರಯತ್ನಮಾಡುತ್ತಿದ್ದರು. ಜೀವಿಸಿರಬೇಕೆಂಬ ಇಚ್ಛೆ ಪೂರ್ಣವಾಗುತ್ತಿದ್ದರೆ ಮೃತ್ಯುವಿನಿಂದ ಬದುಕುಳಿಯುವ ಪ್ರಯತ್ನ ಮಾಡುತ್ತಿದ್ದರು. ಆದರೆ ಇಚ್ಛೆಗನುಸಾರ ಎಲ್ಲ ವಸ್ತುಗಳು ಸಿಗುವುದಿಲ್ಲ ಹಾಗೂ ಮೃತ್ಯುವಿನಿಂದ ಬದುಕಿ ಉಳಿಯುವದೂ ಇಲ್ಲ.॥99॥</p>
<p class="Text para-style-override-3">x x x x</p>
<p class="Text">ಇಚ್ಛೆಯನ್ನು ತ್ಯಾಗ ಮಾಡಲು ಎಲ್ಲರೂ ಸ್ವತಂತ್ರರಾಗಿದ್ದಾರೆ, ಯಾರೂ ಪರಾಧೀನರಲ್ಲ. ಇಚ್ಛೆಯ ಪೂರ್ಣತೆಯಲ್ಲಿ ಎಲ್ಲರೂ ಪರಾಧೀನರಾಗಿದ್ದಾರೆ, ಯಾರೂ ಸ್ವತಂತ್ರರಲ್ಲ.॥100॥</p>
<p class="Text para-style-override-3">x x x x</p>
<p class="Text">ಸುಖದ ಇಚ್ಛೆ, ಆಸೆ ಮತ್ತು ಭೋಗ ಇವು ಮೂರು ಎಲ್ಲ ದುಃಖಗಳ ಕಾರಣವಾಗಿದೆ.॥101॥</p>
<p class="Text para-style-override-3">x x x x</p>
<p class="Text">ನಾಶವುಳ್ಳದರ ಬಯಕೆ ಬಿಡುವುದರಿಂದ ಅವಿನಾಶೀ ತತ್ವದ ಪ್ರಾಪ್ತಿಯಾಗುತ್ತದೆ.॥102॥</p>
<p class="Text para-style-override-3">x x x x</p>
<p class="Text">‘ಹೀಗೆ ಆಗಬೇಕು, ಹೀಗೆ ಆಗಬಾರದು’ ಇದರಲ್ಲೇ ಎಲ್ಲ ದುಃಖಗಳು ತುಂಬಿವೆ.॥103॥</p>
<p class="Text para-style-override-3">x x x x</p>
<p class="Text">‘ನಮ್ಮ ಸಮ್ಮಾನವಾಗಲಿ’ ಈ ಬಯಕೆಯಿಂದಲೇ ನಮ್ಮ ಅಪಮಾನವಾಗಿದೆ.॥104॥</p>
<p class="Text para-style-override-3">x x x x</p>
<p class="Text">ಮನಸ್ಸಿನಲ್ಲಿ ಯಾವುದೇ ವಸ್ತುವಿನ ಬಯಕೆ ಇರಿಸಿಕೊಳ್ಳುವುದೇ ದರಿದ್ರತೆಯಾಗಿದೆ. ಪಡೆಯುವ ಬಯಕೆ ಉಳ್ಳವನು ಯಾವಾಗಲೂ ದರಿದ್ರನೇ ಆಗಿರುತ್ತಾನೆ.॥105॥</p>
<p class="Text para-style-override-3">x x x x</p>
<p class="Text">ನಾಶವುಳ್ಳದರ ಇಚ್ಛೆಯೇ ಅಂತಃಕರಣದ ಅಶುದ್ಧಿ ಆಗಿದೆ.॥106॥</p>
<p class="Text para-style-override-3">x x x x</p>
<p class="Text">ಮನುಷ್ಯನು ಕರ್ಮಗಳನ್ನು ತ್ಯಜಿಸದೆ ಕಾಮನೆಯನ್ನು ತ್ಯಜಿಸಬೇಕು.॥107॥</p>
<p class="Text para-style-override-3">x x x x</p>
<p class="Text">ಮನುಷ್ಯನನ್ನು ವಸ್ತುಗಳು ಗುಲಾಮನನ್ನಾಗಿಸುವುದಿಲ್ಲ. ಅವುಗಳ ಇಚ್ಛೆಯೇ ದಾಸನನ್ನಾಗಿಸುತ್ತದೆ.॥108॥</p>
<p class="Text para-style-override-3">x x x x</p>
<p class="Text">ಶಾಂತಿಯನ್ನು ಬಯಸುವೆಯಾದರೆ ಕಾಮನೆಯನ್ನು ತ್ಯಜಿಸು.॥109॥</p>
<p class="Text para-style-override-3">x x x x</p>
<p class="Text">ಯಾವುದೇ ಪಡೆಯುವ ಇಚ್ಛೆಯೇ ಭಯಂಕರ ದುಃಖಕೊಡುವಂತಹುದು.॥110॥</p>
<p class="Text para-style-override-3">x x x x</p>
<p class="Text">ಒಳಗೆ ಇಚ್ಛೆ ಇರುವವನು ಯಾವುದಕ್ಕಾದರೂ ಪರಾಧೀನನಾಗಬೇಕಾಗುತ್ತದೆ.॥111॥</p>
<p class="Text para-style-override-3">x x x x</p>
<p class="Text">ತನಗಾಗಿ ಸುಖವನ್ನು ಬಯಸುವುದು ಅಸುರೀ, ರಾಕ್ಷಸೀ ವೃತ್ತಿಯಾಗಿದೆ.॥112॥</p>
<p class="Text para-style-override-3">x x x x</p>
<p class="Text">ಬಯಸದೆಯೇ ದುಃಖಗಳು ಸಿಗುವಂತೆಯೇ, ಬಯಸದೆಯೇ ಸುಖವೂ ಸಿಗುತ್ತದೆ. ಆದ್ದರಿಂದ ಸಾಧಕನು ಸಾಂಸಾರಿಕ ಸುಖವನ್ನು ಎಂದೂ ಇಚ್ಛಿಸಬಾರದು.॥113॥</p>
<p class="Text para-style-override-3">x x x x</p>
<p class="Text">ಭೋಗ ಮತ್ತು ಸಂಗ್ರಹದ ಇಚ್ಛೆಯು ಪಾಪಮಾಡುವುದಕ್ಕಲ್ಲದೆ ಬೇರೆ ಯಾವ ಉಪಯೋಗಕ್ಕೂ ಬರುವುದಿಲ್ಲ. ಆದ್ದರಿಂದ ಈ ಇಚ್ಛೆಯನ್ನು ತ್ಯಜಿಸಿ ಬಿಡಬೇಕು.॥114॥</p>
<p class="Text para-style-override-3">x x x x</p>
<p class="Text">ತನಗಾಗಿ ಭೋಗ ಮತ್ತು ಸಂಗ್ರಹವನ್ನು ಇಚ್ಛಿಸುವುದರಿಂದ ಮನುಷ್ಯನು ಪಶುಗಳಿಗಿಂತಲೂ ಕೀಳಾಗಿ ಹೋಗುತ್ತಾನೆ ಹಾಗೂ ಇವುಗಳ ಇಚ್ಛೆಯನ್ನು ತ್ಯಜಿಸುವದುರಿಂದ ದೇವತೆಗಳಿಗಿಂತಲೂ ಎತ್ತರಕ್ಕೇರುತ್ತಾನೆ.॥115॥</p>
<p class="Text para-style-override-3">x x x x</p>
<p class="Text">ನಮ್ಮದಾದ ವಸ್ತುವು ನಮಗೆ ಸಿಕ್ಕಿಯೇ ಸಿಗುತ್ತದೆ. ಅದನ್ನು ಬೇರೆ ಯಾರೂ ಕಸಿದುಕೊಳ್ಳಲಾರರು. ಆದ್ದರಿಂದ ಕಾಮನೆಯನ್ನಿಡದೆ ತನ್ನ ಕರ್ತವ್ಯವನ್ನು ಪಾಲಿಸಬೇಕು.॥116॥</p>
<p class="Text para-style-override-3">x x x x</p>
<p class="Text">‘ನಾನು ಬಯಸಿದಂತೆ ಆಗಲಿ’ ಈ ಇಚ್ಛೆ ಇರುವ ತನಕ ಶಾಂತಿಯು ಸಿಗಲಾರದು.॥117॥</p>
<p class="Text para-style-override-3">x x x x</p>
<p class="Text">ಮನುಷ್ಯನು ವಿವೇಕಶೀಲನಾಗಿದ್ದರೂ, ಉತ್ಪತ್ತಿ, ವಿನಾಶಶೀಲ ವಸ್ತುಗಳನ್ನು ಬಯಸುತ್ತಾನೆ - ಇದೆಂತಹ ಆಶ್ಚರ್ಯದ ಮಾತಾಗಿದೆ.॥118॥</p>
<p class="Text para-style-override-3">x x x x</p>
<p class="Text">ಶರೀರದಲ್ಲೇ ತನ್ನ ಸ್ಥಿತಿಯನ್ನು ತಿಳಿಯುವುದರಿಂದಲೇ ನಾಶವುಳ್ಳವರ ಇಚ್ಛೆ ಉಂಟಾಗುತ್ತದೆ ಹಾಗೂ ಇಚ್ಛೆ ಉಂಟಾದುದರಿಂದಲೇ ಶರೀರದಲ್ಲಿ ತನ್ನ ಸ್ಥಿತಿಯು ದೃಢವಾಗುತ್ತದೆ.॥119॥</p>
<p class="Text para-style-override-3">x x x x</p>
<p class="Text">ಬಯಸುವುದರಿಂದ ಕೆಲವೆನೋ ಸ್ವಲ್ಪ ಸಿಗುತ್ತದೆ, ಅಥವಾ ಏನೂ ಸಿಗುವುದಿಲ್ಲ. ಆದರೆ ಏನನ್ನು ಬಯಸದೆ ಇರುವುದರಿಂದ ಎಲ್ಲವೂ ಸಿಗುತ್ತದೆ.॥120॥</p>
<p class="Text para-style-override-3">x x x x</p>
<p class="Text">ನಾವು ಪ್ರಶಂಸೆಯನ್ನು ಬಯಸುವುದರಿಂದ ನಿಂದೆಯು ಕೆಟ್ಟದಾಗಿ ಕಾಣುತ್ತದೆ. ನಾವು ಪ್ರಶಂಸೆಯನ್ನು ಬಯಸುತ್ತೇವೆಯಾದರೆ ನಿಜವಾಗಿ ನಾವು ಪ್ರಶಂಸೆಗೆ ಯೋಗ್ಯರಲ್ಲ. ಏಕೆಂದರೆ, ಪ್ರಶಂಸೆಗೆ ಯೋಗ್ಯನಾದವನಲ್ಲಿ ಪ್ರಶಂಸೆಯ ಬಯಕೆ ಇರುವುದಿಲ್ಲ.॥121॥</p>
<p class="Text para-style-override-3">x x x x</p>
<p class="Text">ಬೇರೆಯವರಿಂದ ಒಳ್ಳೆಯವನೆಂದು ಹೇಳಿಸಿಕೊಳ್ಳುವ ಇಚ್ಛೆಯೇ ದೊಡ್ಡ ದುರ್ಬಲತೆಯಾಗಿದೆ. ಅದಕ್ಕಾಗಿ ಒಳ್ಳೆಯವರಾಗಿರಿ. ಒಳ್ಳೆಯವನೆಂದು ಹೇಳಿಸಿಕೊಳ್ಳಬೇಡಿ.॥122॥</p>
<p class="Text para-style-override-3">x x x x</p>
<p class="Text">ಸಾಂಸಾರಿಕ ಸುಖವನ್ನು ಎಂದಾದರು ತ್ಯಾಗಮಾಡಲೇ ಬೇಕಾಗುತ್ತದೆ, ಎಂದಾಗ ವೇಳೆ ಏಕೆ ಕಳೆಯಬೇಕು?॥123॥</p>
<p class="Text para-style-override-3">x x x x</p>
<p class="Text">ಸಾಧ್ಯವಾದಷ್ಟೂ ಬೇರೆಯವರ ಆಸೆಯನ್ನು ಪೂರೈಸಲು ಉದ್ಯೋಗ ಮಾಡಿರಿ. ಆದರೆ ಬೇರೆಯವರಿಂದ ಆಶಿಸಬೇಡಿ.॥124॥</p>
<p class="Text para-style-override-3">x x x x</p>
<p class="Text">ವಿಚಾರ ಮಾಡಿರಿ ಯಾರಿಂದ ನೀವು ಸುಖವನ್ನು ಬಯಸುವಿರೋ, ಅವನು ಸರ್ವಥಾ ಸುಖಿಯಾಗಿದ್ದಾನೆಯೇ? ಏನು ಅವನು ದುಃಖಿಯಾಗಿಲ್ಲವೆ? ದುಃಖಿ ವ್ಯಕ್ತಿಯು ನಿಮ್ಮನ್ನು ಹೇಗೆ ಸುಖಿಯಾಗಿಸುವನು?॥125॥</p>
<p class="Text para-style-override-3">x x x x</p>
<p class="Text">ಕಾಮನೆ ಬಿಟ್ಟು ಹೋದರಿಂದ ಆಗುವ ಸುಖವು, ಕಾಮನೆಯ ಪೂರ್ತಿಯಿಂದ ಎಂದೂ ಆಗಲಾರದು.॥126॥</p>
<p class="Text para-style-override-3">x x x x</p>
<p class="Text">ಪರಮಾತ್ಮನ ಉತ್ಕಟ ಅಭಿಲಾಷೆಯನ್ನು ಬಯಸುವಿರಾದರೆ, ಸಾಂಸಾರಿಕ ಅಭಿಲಾಷೆಯನ್ನು ಬಿಟ್ಟು ಬಿಡಿರಿ.॥127॥</p>
<p class="Text para-style-override-3">x x x x</p>
<p class="Text">ಬದಲಾಗುತ್ತಿರುವ ಜಗತ್ತನ್ನು ಇಚ್ಛಿಸುವವನೂ, ಅದರಿಂದ ಸುಖವನ್ನು ಪಡೆಯುವವನೂ ಕೂಡ ಬದಲಾಗುತ್ತಾ ಇರುತ್ತಾನೆ. ಅಂದರೆ ಅನೇಕ ಯೋನಿಗಳಲ್ಲಿ ಹುಟ್ಟಿ ಸಾಯುತ್ತಾ ಇರುತ್ತಾನೆ.॥128॥</p>
<p class="Text para-style-override-3">x x x x</p>
<p class="Text">ಯಾವುದನ್ನು ನಾವು ಯಾವಾಗಲೂ ನಮ್ಮ ಬಳಿ ಇರಿಸಿಕೊಳ್ಳಲಾರೆವೋ, ಅದನ್ನು ಇಚ್ಛಿಸುವುದರಿಂದ ಹಾಗೂ ಅದನ್ನು ಪಡೆಯುವುದರಿಂದ ಏನು ಲಾಭವಿದೆ?॥129॥</p>
<p class="Text para-style-override-3">x x x x</p>
<p class="Text">ಕಾಮನೆಯ ಕಾರಣದಿಂದ ಕೊರತೆ ಇದೆ. ಕಾಮನೆಯಿಂದ ರಹಿತನಾದಾಗ ಯಾವುದೇ ಕೊರತೆ ಉಳಿಯಲಾರದು.॥130॥</p>
<p class="Text para-style-override-3">x x x x</p>
<p class="Text">ಕಾಮನೆಯನ್ನು ಪೂರ್ಣವಾಗಿ ತ್ಯಜಿಸಿದರೆ ಆವಶ್ಯಕ ವಸ್ತುಗಳು ತಾನಾಗಿ ದೊರೆಯಬಲ್ಲವು; ಏಕೆಂದರೆ ವಸ್ತುಗಳು ನಿಷ್ಕಾಮ ಪುರುಷನ ಬಳಿಗೆ ಬರಲು ಕಾತರಿಸುತ್ತಾ ಇರುತ್ತವೆ.॥131॥</p>
<p class="Text para-style-override-3">x x x x</p>
<p class="Text">ತನಗಾಗಿ ವಸ್ತುಗಳನ್ನು ಬಯಸುವವನಿಗೆ ವಸ್ತುಗಳ ಅಭಾವದ ದುಃಖವನ್ನು ಭೋಗಿಸಬೇಕಾದೀತು.॥132॥</p>
<p class="Text para-style-override-3">x x x x</p>
<p class="Text">ಅಂತರಂಗದಲ್ಲಿ ಯಾವುದೇ ಇಚ್ಛೆ ಇಲ್ಲದವನ ಅವಶ್ಯಕತೆಗಳನ್ನು ಪ್ರಕತಿಯು ತಾನಾಗಿ ಪೂರ್ಣಮಾಡುತ್ತವೆ.॥133॥</p>
<p class="Text para-style-override-3">x x x x</p>
<p class="Text">ಯಾವುದು ಸದಾಕಾಲ ನಮ್ಮೊಂದಿಗೆ ಇರಲಾರದೋ, ಯಾವುದರ ಜೊತೆಗೆ ನಾವು ಸದಾಕಾಲ ಇರಲಾರೆವೋ, ಅದನ್ನು ಪಡೆಯಲು ಇಚ್ಛಿಸುವುದು ಅಥವಾ ಅದರಿಂದ ಸುಖಪಡೆಯುವುದು ಮೂರ್ಖತನವಾಗಿದೆ. ಪತನದ ಕಾರಣವಾಗಿದೆ.॥134॥</p>
<p class="Text para-style-override-3">x x x x</p>
<p class="Text">ಸುಖದ ಇಚ್ಛೆಯಿಂದ ಸುಖವು ಸಿಗುವುದಿಲ್ಲ ಇದು ನಿಯಮವಾಗಿದೆ.॥135॥</p>
<p class="Text para-style-override-3">x x x x</p>
<p class="Text">ಬೇಕಾದರೆ ಸಾಧುಗಳಾಗಿರಿ, ಗೃಹಸ್ಥರಾಗಿರಿ ಕಾಮನೆ (ಏನಾದರೂ ಪಡೆಯುವ ಇಚ್ಛೆ) ಇರುವ ತನಕ ಶಾಂತಿಯು ಸಿಗಲಾರದು.॥136॥</p>
<p class="Text para-style-override-3">x x x x</p>
<p class="Text">ನೀವು ಶಾಂತಿಯನ್ನು ಬಯಸುವಿರಾದರೆ ‘ಹೀಗಾಗಬೇಕು, ಹೀಗಾಗ ಬಾರದು’ ಇವುಗಳನ್ನು ಬಿಟ್ಟುಬಿಡಿರಿ. ‘ಭಗವಂತನು ಬಯಸಿದಂತೆ ಆಗಲಿ’ ಇದನ್ನು ಸ್ವೀಕರಿಸಿರಿ.॥137॥</p>
<p class="Text para-style-override-3">x x x x</p>
<p class="Text">ಕಾಮನೆಯಿಂದೊಡಗೂಡಿ ಮಾಡಿದ ಎಲ್ಲ ಕಾರ್ಯಗಳು ಅಸತ್ ಆಗಿವೆ. ಅವುಗಳ ಫಲ ನಾಶವುಳ್ಳದ್ದಾಗಿದೆ.॥138॥</p>
<p class="Text para-style-override-3">x x x x</p>
<p class="Text">ಏನನ್ನಾದರೂ ಬಯಸುವುದು ಗುಲಾಮಗಿರಿ ಆಗಿದೆ. ಏನನ್ನೂ ಬಯಸದಿರುವುದೇ ಸ್ವಾತಂತ್ರ್ಯವಾಗಿದೆ.॥139॥</p>
<p class="Text para-style-override-3">x x x x</p>
<p class="Text">ವಸ್ತುಗಳು ಸಿಗದಿರುವುದು ದೌರ್ಭಾಗ್ಯವಲ್ಲ. ಆದರೆ ಭಗವಂತನ ಅಂಶನಾಗಿಯೂ ನಾವು ನಾಶವುಳ್ಳ ವಸ್ತುಗಳನ್ನು ಇಚ್ಛಿಸುವುದು ದೌರ್ಭಾಗ್ಯವಾಗಿದೆ.॥140॥</p>
<p class="Text para-style-override-3">x x x x</p>
<p class="Text">ಸುಖದ ಇಚ್ಛೆಯಿಂದಲೇ ದ್ವೈತ ಉಂಟಾಗುತ್ತದೆ. ಸುಖದ ಇಚ್ಛೆ ಇಲ್ಲದಿದ್ದ ದ್ವೈತವು ಇಲ್ಲವೇ ಇಲ್ಲ.॥141॥</p>
<p class="Text para-style-override-3">x x x x</p>
<p class="Text">ಶರೀರವನ್ನು ತನ್ನದೆಂದು ತಿಳಿಯುವವರಿಗೆ ನಮ್ಮ ಕಾಮನೆ ಅಳಿಯುವುದಿಲ್ಲ.॥142॥</p>
<p class="Text para-style-override-3">x x x x</p>
<p class="Text para-style-override-2">ವಿಚಾರಮಾಡಿರಿ - ಕಾಮನೆಯು ಪೂರ್ಣವಾದ ಮೇಲೂ ನಾವು ಅದೇ ಆಗಿರುತ್ತೇವೆ ಮತ್ತು ಅಪೂರ್ಣವಾದಾಗಲೂ ನಾವು ಅದೇ ಆಗಿರುತ್ತೇವೆ. ಹಾಗಿರುವಾಗ ಕಾಮನೆಯ ಪೂರ್ಣತೆಯಿಂದ ನಮಗೆ ಏನು ಸಿಕ್ಕಿತು ಹಾಗೂ ಅಪೂರ್ತಿಯಿಂದ ನಮ್ಮ ಹಾನಿ ಏನಾಯಿತು? ನಮ್ಮಲ್ಲಿ ಏನು ಬದಲಾವಣೆಯಾಯಿತು?॥143॥<span></span></p>


<p class="Page-Break"> </p>
<p class="Chapter-Heading" id="toc_marker-12">ಗುರು ಮತ್ತು ಶಿಷ್ಯ</p>
<p class="Text">ಜಗತ್ತಿಗೆ ಗುರುವಾದವನು ಜಗತ್ತಿಗೆ ದಾಸನಾಗುತ್ತಾನೆ. ತನಗೆ ತಾನೇ ಗುರುವಾದವನು ಜಗತ್ತಿನ ಗುರುವಾಗುತ್ತಾನೆ.॥144॥</p>
<p class="Text para-style-override-3">x x x x</p>
<p class="Text">ಶ್ರೇಯಸ್ಸಿನ ಪ್ರಾಪ್ತಿಯಲ್ಲಿ ಆತ್ಮರತಿಯೇ ಉಪಯೋಗವಾಗುತ್ತದೆ. ಆತ್ಮರತಿ ಇರದಿದ್ದರೆ ಗುರು ಏನು ಮಾಡಿಯಾನು? ಶಾಸ್ತ್ರ ಏನು ಮಾಡೀತು? ॥145॥</p>
<p class="Text para-style-override-3">x x x x</p>
<p class="Text">ನಮ್ಮಿಂದ ಏನಾದರೂ ಬಯಸುವವನು ನಮ್ಮ ಗುರು ಹೇಗಾಗಬಲ್ಲನು.॥146॥</p>
<p class="Text para-style-override-3">x x x x</p>
<p class="Text">ಪುತ್ರನನ್ನು ಹಾಗೂ ಶಿಷ್ಯನನ್ನು ತನ್ನಿಂದ ಶ್ರೇಷ್ಠನನ್ನಾಗಿಸುವ ವಿಧಾನವೇನೋ ಇದೆ, ಆದರೆ ತನ್ನ ಆಳಾಗಿಸುವ ವಿಧಾನವಿಲ್ಲ.॥147॥</p>
<p class="Text para-style-override-3">x x x x</p>
<p class="Text">ಗುರುವಿನಲ್ಲಿ ಮನುಷ್ಯ ಬುದ್ಧಿಯನ್ನಿಡುವುದು ಹಾಗೂ ಮನುಷ್ಯನಲ್ಲಿ ಗುರು ಬುದ್ಧಿಯನ್ನಿಡುವುದು ಅಪರಾಧವಾಗಿದೆ. ಏಕೆಂದರೆ ಗುರು ತತ್ತ್ವವಾಗಿದೆ, ಶರೀರದ ಹೆಸರು ಗುರುವಲ್ಲ.॥148॥</p>
<p class="Text para-style-override-3">x x x x</p>
<p class="Text">ಶಿಷ್ಯನು ದುರ್ಬಲನಾಗಿದ್ದಾನೆ, ಗುರುವಲ್ಲ; ಸೇವಕ ದುರ್ಲಭನಾಗಿದ್ದಾನೆ, ಸೇವ್ಯನಲ್ಲ; ಜಿಜ್ಞಾಸು ದುರ್ಲಭನಾಗಿದ್ದಾನೆ, ಜ್ಞಾನವಲ್ಲ; ಭಕ್ತನು ದುರ್ಲಭನಾಗಿದ್ದಾನೆ ಭಗವಂತನಲ್ಲ.॥149॥</p>
<p class="Text para-style-override-3">x x x x</p>
<p class="Text">ನಮ್ಮಿಂದ ಧನ ಸಂಪತ್ತು ಸುಖ-ಸೌಲಭ್ಯ, ಮಾನ-ಆದರ, ಪೂಜಾ-ಸತ್ಕಾರ ಇವುಗಳನ್ನು ಬಯಸುವವನು ನಮ್ಮ ಶ್ರೇಯಸ್ಸನ್ನು ಮಾಡಲಾರನು.॥150॥</p>
<p class="Text para-style-override-3">x x x x</p>
<p class="Text">ಜಗತ್ತು, ಜೀವ, ಪರಮಾತ್ಮ - ಈ ಮೂರನ್ನು ತಿಳಿಯದಿರುವುದು ಅಂಧಕಾರವಾಗಿದೆ. ಈ ಅಂಧಕಾರವನ್ನು ತೊಡೆದು ಹಾಕುವವನೇ ಗುರು.॥151॥</p>
<p class="Text para-style-override-3">x x x x</p>
<p class="Text">ಗುರುವು ಶಿಷ್ಯನಿಗಾಗಿ ಇರುತ್ತಾನೆ, ಶಿಷ್ಯನು ಗುರುವಿಗಾಗಿ ಅಲ್ಲ. ರಾಜನು ಪ್ರಜೆಗಳಿಗಾಗಿ ಇದ್ದಾನೆ, ಪ್ರಜೆ ರಾಜನಿಗಾಗಿ ಅಲ್ಲ.॥152॥</p>
<p class="Text para-style-override-3">x x x x</p>
<p class="Text">ಭಗವಂತನು ಜಗದ್ಗುರುವಾಗಿದ್ದರೂ ಮನುಷ್ಯನನ್ನು ಎಂದೂ ಶಿಷ್ಯನಾಗಿಸದೆ ಸ್ನೇಹಿತನನ್ನಾಗಿಸಿಕೊಳ್ಳುತ್ತಾನೆ.॥153॥</p>
<p class="Text para-style-override-3">x x x x</p>
<p class="Text">ಗುರುವು ಶಿಷ್ಯನಿಗೆ ಯಾವುದೇ ಹೊಸ ಜ್ಞಾನ ಕೊಡುವುದಿಲ್ಲ. ಶಿಷ್ಯನೊಳಗೆ ಮೊದಲಿನಿಂದಲೇ ಇದ್ದ ಜ್ಞಾನವನ್ನೇ ಜಾಗ್ರತಗೊಳಿಸುತ್ತಾನೆ.॥154॥</p>
<p class="Text para-style-override-3">x x x x</p>
<p class="Text">ನಿಜವಾದ ಗುರುವು ಬೇರೆಯವರನ್ನು ಗುರುವನ್ನಾಗಿಸುತ್ತಾನೆ, ಶಿಷ್ಯನನ್ನಾಗಿ ಮಾಡಿಕೊಳ್ಳುವುದಿಲ್ಲ. ಶಿಷ್ಯನಾಗಿ ಮಾಡಿಕೊಳ್ಳಬಯಸುವವನು ಶಿಷ್ಯನ ದಾಸನಾಗುತ್ತಾನೆ.॥155॥</p>
<p class="Text para-style-override-3">x x x x</p>
<p class="Text para-style-override-2">ನಮ್ಮ ನಿಜವಾದ ಗುರು ನಮ್ಮೊಳಗೆ ಇರುವನು - ಅದು ವಿವೇಕವಾಗಿದೆ. ಈ ವಿವೇಕವು ಭಗವಂತನು ಕೊಟ್ಟಿರುವನು. ಭಗವಂತನು ನಮ್ಮ ಶ್ರೇಯಸ್ಸಿಗಾಗಿ ಮನುಷ್ಯ ಶರೀರವನ್ನು ಕೊಟ್ಟಿರುವನು, ಎಲ್ಲ ಸಾಧನ ಸಾಮಗ್ರಿಯನ್ನು ಕೊಟ್ಟಿರುವಾಗ ಗುರುವನ್ನು ಬಾಕಿ ಉಳಿಸಿಯಾನೆ?॥156॥<span></span></p>


<p class="Page-Break"> </p>
<p class="Chapter-Heading" id="toc_marker-13">ಚಿಂತೆ</p>
<p class="Text">ಶರೀರ ನಿರ್ವಾಹಕ್ಕಾದರೋ ಚಿಂತೆ(ವಿಚಾರ)ಮಾಡುವ ಅವಶ್ಯಕತೆಯೇ ಇಲ್ಲ. ಆದರೆ ಶರೀರ ಬಿಟ್ಟು ಹೋದಮೇಲೆ ಏನಾದೀತು ಇದನ್ನು ಚಿಂತಿಸುವ ಅವಶ್ಯಕತೆ ತುಂಬಾ ಇದೆ.॥157॥</p>
<p class="Text para-style-override-3">x x x x</p>
<p class="Text">ಏನಾಗಬೇಕೋ ಅದು ಆಗಿಯೇ ಆಗುವುದು. ಏನೇನು ಆಗದೆ ಇರುವುದೋ ಅದು ಎಂದೂ ಆಗಲಾರದು. ಹಾಗಿರುವಾಗ ಏತರ ಚಿಂತೆ?॥158॥</p>
<p class="Text para-style-override-3">x x x x</p>
<p class="Text">ನಮಗೆ ನಮಗಾಗಿ ಏನೂ ಬೇಕಾಗಿಲ್ಲ; ಏಕೆಂದರೆ ಸ್ವರೂದಲ್ಲಿ ಅಭಾವವೇ ಇಲ್ಲ ಹಾಗೂ ಶರೀರಕ್ಕೆ ಬೇಕಾಗಿರುವದು ಪ್ರಾರಬ್ಧಕ್ಕನುಸಾರ ಮೊದಲಿನಿಂದಲೇ ನಿಶ್ಚಿತವಾಗಿದೆ. ಹಾಗಿರುವಾಗ ಚಿಂತೆ ಏತರದು?॥159॥</p>
<p class="Text para-style-override-3">x x x x</p>
<p class="Text">ಭಗವಂತನ ಕಡೆಯಿಂದ ನಮ್ಮ ನಿರ್ವಾಹದ ವ್ಯವಸ್ಥೆ ಇದೆ, ಆದರೆ ಭೋಗದ ವ್ಯವಸ್ಥೆ ಇಲ್ಲ. ಅದಕ್ಕಾಗಿ ನಿರ್ವಾಹದ ಚಿಂತೆ ಹಾಗೂ ಭೋಗದ ಇಚ್ಛೆ ಮಾಡಬಾರದು.॥160॥</p>
<p class="Text para-style-override-3">x x x x</p>
<p class="Text">ಭಗವಂತನು ಏನು ಮಾಡುವನೋ ಮತ್ತು ಮಾಡುತ್ತಿದ್ದಾನೋ, ಅದರಲ್ಲೇ ನನ್ನ ಹಿತವಿದೆ, ಹೀಗೆ ವಿಶ್ವಾಸವಿರಿಸಿ ಪ್ರತಿಯೊಂದು ಪರಿಸ್ಥಿತಿಯ ಪ್ರಾಪ್ತಿಯಲ್ಲಿ ನಿಶ್ಚಿಂತವಾಗಿರಬೇಕು.॥161॥</p>
<p class="Text para-style-override-3">x x x x</p>
<p class="Text">ದುಃಖ-ಚಿಂತೆಯ ಕಾರಣವು ವಸ್ತುಗಳ ಅಭಾವವಾಗಿರದೆ, ಮೂರ್ಖತೆಯಾಗಿದೆ. ಈ ಮೂರ್ಖತೆ ಸತ್ಸಂಗದಿಂದ ತೊಲಗಿ ಹೋಗುತ್ತದೆ.॥162॥</p>
<p class="Text para-style-override-3">x x x x</p>
<p class="Text">ಮನುಷ್ಯನು ತನ್ನ ಶರೀರದ ಚಿಂತೆಯನ್ನು ಬಿಡುತ್ತಾ ಇರುವಂತೆ, ಅವನ ಶರೀರದ ಚಿಂತೆ ಜಗತ್ತು ಮಾಡತೊಡಗುತ್ತದೆ.॥163॥</p>
<p class="Text para-style-override-3">x x x x</p>
<p class="Text">ಭಗವಂತನ ಮೇಲಿನ ಭರವಸೆಯಿಂದ ಇರುವಾಗ ಯಾವುದೇ ಚಿಂತೆಯು ನಿಲ್ಲಲಾರದು.॥164॥</p>
<p class="Text para-style-override-3">x x x x</p>
<p class="Text">ಮಾಡಬಾರದನ್ನು ಮಾಡುವುದರಿಂದ ಹಾಗೂ ಮಾಡಬೇಕಾದುದನ್ನು ಮಾಡದೇ ಇರುವುದರಿಂದ ಚಿಂತೆ ಮತ್ತು ಭಯ ಉಂಟಾಗುತ್ತದೆ.॥165॥</p>
<p class="Text para-style-override-3">x x x x</p>
<p class="Text para-style-override-2">ಭಗವಂತನು ಹೆಚ್ಚು ತಿಳಿದಿರುವನು, ನಮಗಿಂತ ಹೆಚ್ಚು ಸಮರ್ಥನಾಗಿದ್ದಾನೆ. ನಮಗಿಂತ ಹೆಚ್ಚು ದಯಾಳು ಆಗಿದ್ದಾನೆ. ಹಾಗಿರುವಾಗ ಏಕೆ ಚಿಂತಿಸಬೇಕು?॥166॥<span></span></p>


<p class="Page-Break"> </p>
<p class="Chapter-Heading" id="toc_marker-14">ಎಚ್ಚರಿಕೆ</p>
<p class="Text">ಮರಣಕಾಲದ ಎಲ್ಲ ವಸ್ತುಗಳು ಸಿದ್ಧವಿದೆ. ಸ್ಮಶಾನ ಸಿದ್ಧವಿದೆ, ಹೊಸದಾಗಿ ಮಾಡಬೇಕಾಗಿಲ್ಲ. ಹೊತ್ತುಕೊಂಡು ಹೋಗುವ ಜನರೂ ತಯಾರಿದ್ದಾರೆ. ಹೊಸದಾಗಿ ಹುಟ್ಟಬೇಕಾಗಿಲ್ಲ. ಸುಡುವ ಜಾಗವು ಸಿದ್ಧವಿದೆ, ಹೊಸದಾಗಿ ಪಡೆಯಬೇಕಾಗಿಲ್ಲ. ಸುಡಲು ಕಟ್ಟಿಗೆಯೂ ತಯಾರಿದೆ, ಹೊಸ ಮರಗಳನ್ನು ನೆಡಬೇಕಾಗಿಲ್ಲ. ಕೇವಲ ಶ್ವಾಸ ನಿಂತುಹೋಗುವುದಷ್ಟೇ ಬಾಕಿ. ಶ್ವಾಸ ನಿಂತುಹೋದೊಡನೆ ಇದೆಲ್ಲ ಸಾಮಗ್ರಿಗಳು ಒಟ್ಟಾದೀತು. ಹಾಗಿರುವಾಗ ನಿಶ್ಚಿಂತನಾಗಿ ಹೇಗೆ ಕುಳಿತಿರುವೆ.॥167॥</p>
<p class="Text para-style-override-3">x x x x</p>
<p class="Text">ಎಚ್ಚರಗೊಳ್ಳು ಈ ಪ್ರಪಂಚವು ಸದಾಕಾಲ ಇರುವುದಕ್ಕಾಗಿ ಅಲ್ಲ. ಇಲ್ಲಿ ಕೇವಲ ಸಾಯುವವರೇ ಇರುತ್ತಾರೆ. ಮತ್ತೆ ಕಾಲು ಚಾಚಿ ಹೇಗೆ ಕುಳಿತಿರುವೆ?॥168॥</p>
<p class="Text para-style-override-3">x x x x</p>
<p class="Text">ವಿಚಾರಮಾಡು ಈ ದಿನಗಳು ಸದಾಕಾಲ ಹೀಗೆ ಇರುವವೇನು?॥169॥</p>
<p class="Text para-style-override-3">x x x x</p>
<p class="Text">ಇಲ್ಲಿ ಮನೆ ಕಟ್ಟುತ್ತಿರುವೆ, ಇಲ್ಲಿ ಅಲಂಕರಿಸುತ್ತಿರುವೆ, ಇಲ್ಲಿ ಸಂಗ್ರಹಿಸುತ್ತಿರುವೆ, ಆದರೆ ಸ್ವತಃ ಸಾವಿನ ಕಡೆಗೆ ಓಡುತ್ತಾ ಇರುತ್ತಿರುವೆ. ಎಲ್ಲಿಗೆ ಹೋಗಬೇಕೋ ಅದನ್ನು ಮೊದಲು ಸರಿಪಡಿಸಿಕೋ.॥170॥</p>
<p class="Text para-style-override-3">x x x x</p>
<p class="Text">ನಿಶ್ಚಿತ ಸಮಯದಲ್ಲಿ ಓಡಾಡುವ ರೈಲಿಗಾಗಿ ಮೊದಲಿನಿಂದಲೇ ಎಚ್ಚರವಾಗಿ ಇರುತ್ತೇವೆ. ಹಾಗಿರುವಾಗ ಯಾವುದೇ ನಿಶ್ಚಿತ ಸಮಯವಿಲ್ಲದ ಸಾವು ಎಂಬ ರೈಲಿಗಾಗಿ ಯಾವಾಗಲೂ ಎಚ್ಚರವಾಗಿರಬೇಕು.॥171॥</p>
<p class="Text para-style-override-3">x x x x</p>
<p class="Text">‘ಮಾಡುವೆವು’ ಇದು ನಿಶ್ಚಿತವಿಲ್ಲ, ಆದರೆ ‘ಸಾಯುವೆವು’ ಇದು ನಿಶ್ಚಿತವಾಗಿದೆ.।।172॥</p>
<p class="Text para-style-override-3">x x x x</p>
<p class="Text">ನೀವು ಭಗವಂತನನ್ನು ನೋಡುವುದಿಲ್ಲ. ಆದರೆ ಭಗವಂತನು ನಿಮ್ಮನ್ನು ನಿರಂತರ ನೋಡುತ್ತಾನೆ.॥173॥</p>
<p class="Text para-style-override-3">x x x x</p>
<p class="Text">ಬರುವವನು ಹೋಗುತ್ತಾನೆ. ಇದು ನಿಯಮವಾಗಿದೆ.॥174॥</p>
<p class="Text para-style-override-3">x x x x</p>
<p class="Text">ಕಾಲರೂಪಿ ಅಗ್ನಿಯಲ್ಲಿ ಎಲ್ಲವು ನಿರಂತರ ಸುಟ್ಟು ಹೋಗುತ್ತಾ ಇದೆ. ಮತ್ತೆ ಯಾರ ಭರವಸೆ ಇಡುವುದು? ಯಾವುದನ್ನು ಬಯಸುವುದು.॥175॥</p>
<p class="Text para-style-override-3">x x x x</p>
<p class="Text">ವಿಚಾರಮಾಡಿರಿ ನಮ್ಮವರು ಯಾರಿದ್ದಾರೆ? ಒಂದೊಮ್ಮೆ ಈಗಲೇ ಸಾವು ಬಂದರೆ ಯಾರಾದರೂ ನಮಗೆ ಸಹಾಯ ಮಾಡಬಲ್ಲರೇ?॥176॥</p>
<p class="Text para-style-override-3">x x x x</p>
<p class="Text">ಹುಟ್ಟುಹಬ್ಬದಂದು ನಮಗೆ ಇಷ್ಟು ವರ್ಷವಾಯಿತು ಎಂದು ಆನಂದೋತ್ಸವವನ್ನು ಆಚರಿಸುತ್ತಾರೆ. ಆದರೆ ನಿಜವಾಗಿ ಇಷ್ಟು ವರ್ಷದವರಾಗಿರದೆ ಇಷ್ಟು ವರ್ಷ ಸತ್ತು ಹೋದೆವು. ಅಂದರೆ ವಯಸ್ಸಿನ ಇಷ್ಟು ವರ್ಷಗಳು ಕಡಿಮೆಯಾಯಿತು ಸಾವು ಅಷ್ಟು ಹತ್ತಿರ ಬಂತು ಎಂದು ದುಃಖಿಸಬೇಕು.॥177॥</p>
<p class="Text para-style-override-3">x x x x</p>
<p class="Text para-style-override-2">ಬಾಲಕ ಹುಟ್ಟಿದರೆ ಅವನು ದೊಡ್ಡವನಾಗುವನೋ ಇಲ್ಲವೋ, ಓದುವನೋ ಇಲ್ಲವೋ, ಅವನ ಮದುವೆ ಆದೀತೋ ಇಲ್ಲವೋ, ಅವನಿಗೆ ಮಕ್ಕಳು ಮರಿಗಳು ಆಗುವುವೋ ಇಲ್ಲವೋ, ಅವನು ಶ್ರೀಮಂತನಾಗುವನೋ ಇಲ್ಲವೋ, ಮುಂತಾದ ಎಲ್ಲದರಲ್ಲಿ ಸಂದೇಹವಿದೆ. ಆದರೆ ಸಾಯುವನೋ ಇಲ್ಲವೋ ಇದರಲ್ಲಿ ಸಂದೇಹವೇ ಇಲ್ಲ.॥178॥<span></span></p>


<p class="Page-Break"> </p>
<p class="Chapter-Heading" id="toc_marker-15">ತತ್ತ್ವಜ್ಞಾನ</p>
<p class="Text">ಪರಮಾತ್ಮ ತತ್ವದ ಜ್ಞಾನವು ಕರಣ ನಿರಪೇಕ್ಷವಾಗಿದೆ. ಅದಕ್ಕಾಗಿ ಅದರ ಅನುಭವವು ತನ್ನಿಂದಲೇ ಆಗಬಲ್ಲದು. ಇಂದ್ರಿಯಗಳು, ಮನ, ಬುದ್ಧಿ ಮುಂತಾದ ಕರಣಗಳಿಂದಲ್ಲ.॥179॥</p>
<p class="Text para-style-override-3">x x x x</p>
<p class="Text">ನಾಶವುಳ್ಳ ವಸ್ತುಗಳ ಸತ್ಯತೆ ಕಂಡು ಬರುವ ತನಕ ಬೋಧ ಉಂಟಾಗಲಾರದು.॥180॥</p>
<p class="Text para-style-override-3">x x x x</p>
<p class="Text">ಬೋಧ ಉಂಟಾದಾಗ ತನ್ನಲ್ಲಿ ದೋಷಗಳೇನೂ ಇರುವುದಿಲ್ಲ ಮತ್ತು ಗುಣಗಳ ವಿಶೇಷತೆ ಕಾಣುವುದಿಲ್ಲ.॥181॥</p>
<p class="Text para-style-override-3">x x x x</p>
<p class="Text">ನಮ್ಮ ಸ್ವರೂಪವಲ್ಲದ್ದನ್ನು ತ್ಯಾಗ (ಸಂಬಂಧ-ವಿಚ್ಛೇದ) ಮಾಡಿದರೆ ನಮ್ಮದಾದ ಸ್ವರೂಪದ ಬೋಧ ಉಂಟಾದೀತು.॥182॥</p>
<p class="Text para-style-override-3">x x x x</p>
<p class="Text">ಸಾಧಕನಲ್ಲಿ ದ್ವೈತ ಅದ್ವೈತದ ಯಾವುದೇ ಆಗ್ರಹ ವಿರಬಾರದು. ಆಗ್ರಹ ಇರುವುದರಿಂದ ಬೋಧ ಉಂಟಾಗಲಾರದು.॥183॥</p>
<p class="Text para-style-override-3">x x x x</p>
<p class="Text">ಅಹಂ ಇರುವ ತನಕ ತತ್ವಜ್ಞಾನದ ಅಭಿಮಾನ ಇರಬಲ್ಲದು. ಆದರೆ ನಿಜವಾದ ತತ್ವಜ್ಞಾನ ಉಂಟಾಗಲಾರದು.॥184॥</p>
<p class="Text para-style-override-3">x x x x</p>
<p class="Text">ನಮ್ಮಲ್ಲಿ ರಾಗ ದ್ವೇಷಗಳು ಇರುವ ತನಕ ತತ್ವಬೋಧ ಉಂಟಾಗುವುದಿಲ್ಲ. ಕೇವಲ ಮಾತುಗಳನ್ನು ಕಲಿಯುತ್ತಾನೆ.॥185॥</p>
<p class="Text para-style-override-3">x x x x</p>
<p class="Text">ತತ್ವಜ್ಞಾನ ಉಂಟಾಗಲು ಅನೇಕ ಜನ್ಮ ಬೇಕಾಗಿಲ್ಲ. ಆಸಕ್ತಿ ಇದ್ದರೆ ಒಂದೇ ಕ್ಷಣದಲ್ಲಿ ಆಗಬಲ್ಲದು; ಏಕೆಂದರೆ ತತ್ವವು ಸದಾಕಾಲ ಪ್ರತ್ಯಕ್ಷವಾಗಿದೆ.॥186॥</p>
<p class="Text para-style-override-3">x x x x</p>
<p class="Text">ತತ್ವಜ್ಞಾನವು ಅಭ್ಯಾಸದಿಂದ ಉಂಟಾಗದೆ, ತನ್ನ ವಿವೇಕಕ್ಕೆ ಮಹತ್ವ ಕೊಡುವುದರಿಂದ ಉಂಟಾಗುತ್ತದೆ. ಅಭ್ಯಾಸದಿಂದ ಒಂದು ಹೊಸ ಅವಸ್ಥೆ ಉಂಟಾಗುತ್ತದೆ, ತತ್ವವು ಸಿಗುವುದಿಲ್ಲ.॥187॥</p>
<p class="Text para-style-override-3">x x x x</p>
<p class="Text">ತತ್ವಜ್ಞಾನ ಉಂಟಾಗುವವರೆಗೆ ಎಲ್ಲ ಪ್ರಾಣಿಗಳು ಬಂದಿಗಳೇ ಆಗಿದ್ದಾರೆ. ಬಂದಿಯ ಲಕ್ಷಣ-ತನ್ನ ಇಚ್ಛೆಯಿಂದ ಪಾಪಕರ್ಮವನ್ನು ಮಾಡುತ್ತಾನೆ, ದುಃಖವನ್ನು ಭೋಗಿಸುತ್ತಾನೆ ಬೇರೆಯವರ ಇಚ್ಛೆಯಿಂದ.॥188॥</p>
<p class="Text para-style-override-3">x x x x</p>
<p class="Text">‘ನಾನು ಬ್ರಹ್ಮನಾಗಿದ್ದೇನೆ’ ಇದು ಅನುಭವವಾಗಿರದೆ ಅಹಂಗ್ರಹ ಉಪಾಸನೆಯಾಗಿದೆ. ಅದಕ್ಕಾಗಿ ತತ್ವಜ್ಞಾನ ಉಂಟಾದಾಗ ‘ನಾನು ಬ್ರಹ್ಮನಾಗಿದ್ದೇನೆ’ ಎಂಬ ಅನುಭವ ಉಂಟಾಗುವುದಿಲ್ಲ.॥189॥</p>
<p class="Text para-style-override-3">x x x x</p>
<p class="Text">ತತ್ವಜ್ಞಾನ ಉಂಟಾದಾಗ ಕಾಮ ಕ್ರೋಧಾದಿ ವಿಕಾರಗಳು ಪೂರ್ಣವಾಗಿ ಅಭಾವವಾಗುತ್ತವೆ.॥190॥</p>
<p class="Text para-style-override-3">x x x x</p>
<p class="Text">ನಮ್ಮ ದಷ್ಟಿಯಲ್ಲಿ ಅಸತ್ತಿನ ಅಸ್ತಿತ್ವ ಇರುವ ತನಕ ವಿವೇಕವಿರುತ್ತದೆ. ಅಸತ್ತಿನ ಅಸ್ತಿತ್ವ ಅಳಿದುಹೋದಾಗ ವಿವೇಕವೇ ತತ್ವಜ್ಞಾನದಲ್ಲಿ ಪರಿಣತವಾಗುತ್ತದೆ.॥191॥</p>
<p class="Text para-style-override-3">x x x x</p>
<p class="Text">ತನ್ನಲ್ಲಿ ಮತ್ತು ಬೇರೆಯವರಲ್ಲಿ ನಿರ್ದೋಷತೆಯ ಅನುಭವವಾಗುವುದೇ ತತ್ವಜ್ಞಾನವಾಗಿದೆ, ಜೀವನ್ಮುಕ್ತಿಯಾಗಿದೆ.॥192॥</p>
<p class="Text para-style-override-3">x x x x</p>
<p class="Text">ತತ್ವಜ್ಞಾನ ಉಂಟಾದಾಗ ಜ್ಞಾನಿಯು ಪರಿಸ್ಥಿತಿಯಿಂದ ರಹಿತನಾಗುವುದಿಲ್ಲ. ಆದರೆ ಸುಖ-ದುಃಖಗಳಿಂದ ರಹಿತನಾಗುತ್ತಾನೆ.॥193॥</p>
<p class="Text para-style-override-3">x x x x</p>
<p class="Text">ತತ್ವಜ್ಞಾನವು ಶರೀರದ ನಾಶ ಮಾಡುವುದಿಲ್ಲ. ಆದರೆ ಶರೀರದ ಸಂಬಂಧವನ್ನು ಅಂದರೆ ಅಹಂತೆ ಮಮತೆಗಳನ್ನು ನಾಶಮಾಡುತ್ತದೆ.॥194॥</p>
<p class="Text para-style-override-3">x x x x</p>
<p class="Text">ತತ್ವಜ್ಞಾನ ಅರ್ಥಾತ್ ಅಜ್ಞಾನದ ನಾಶವು ಒಂದೇ ಬಾರಿಯಾಗುತ್ತದೆ. ಮತ್ತು ಎಂದೆಂದಿಗೂ ಆಗಿಹೋಗುತ್ತದೆ.॥195॥</p>
<p class="Text para-style-override-3">x x x x</p>
<p class="Text para-style-override-2">ಹೇಗಿದೆಯೋ ಹಾಗೆಯೇ ಅನುಭವಿಸುವುದರ ಹೆಸರು ‘ಜ್ಞಾನ’ವಾಗಿದೆ. ಹೇಗಿಲ್ಲವೋ ಹಾಗೆ ತಿಳಿಯುವುದರ ಹೆಸರು ‘ಅಜ್ಞಾನ’ವಾಗಿದೆ.॥196॥<span></span></p>


<p class="Page-Break"> </p>
<p class="Chapter-Heading" id="toc_marker-16">ತ್ಯಾಗ</p>
<p class="Text">ಸ್ವಲ್ಪವಾದರೂ ತ್ಯಾಗದ ಅಭಿಮಾನ ಇರದಿದ್ದಾಗಲೇ ಪೂರ್ಣತ್ಯಾಗವಾಗಬಲ್ಲದು. ಅಂತಃಕರಣದಲ್ಲಿ ತ್ಯಾಜ್ಯ ವಸ್ತುವಿನ ಮಹತ್ವ ಅಂಕಿತವಾಗಿದ್ದಾಗ ಅಭಿಮಾನ ಉಂಟಾಗುತ್ತದೆ. ಆದ್ದರಿಂದ ವಸ್ತವಿನ ತ್ಯಾಗಕ್ಕಿಂತ ವಸ್ತುವಿನ ಮಹತ್ವದ ತ್ಯಾಗ ಶ್ರೇಷ್ಠವಾಗಿದೆ.॥197॥</p>
<p class="Text para-style-override-3">x x x x</p>
<p class="Text">ಯಾರಿಂದಲಾದರೂ ಏನಾದರೂ ಪ್ರಯೋಜನವಿರುವ ತನಕ ನಿಜವಾದ ತ್ಯಾಗವಾವುದಿಲ್ಲ.॥198॥</p>
<p class="Text para-style-override-3">x x x x</p>
<p class="Text">ಕಾಮ-ಕ್ರೋಧ, ಅಹಂತೆ-ಮಮತೆ ಮುಂತಾದವುಗಳನ್ನು ಕೊಳ್ಳಲು ಬಯಸುವಿರಾದರೆ ಅದನ್ನು ಬಿಡಲೂ ತಿಳಿದಿದ್ದೇವೆ ಎಂದಾಯಿತು. ಅದರೆ ನಾವು ಬಿಡಲು ಬಯಸುವುದಿಲ್ಲ. ಅದರಿಂದ ಅವುಗಳ ತ್ಯಾಗದಲ್ಲಿ ಅಸಮರ್ಥತೆ ಕಂಡು ಬರುತ್ತದೆ.॥199॥</p>
<p class="Text para-style-override-3">x x x x</p>
<p class="Text">ಮುಕ್ತಿಯು ಇಚ್ಛೆಯ ತ್ಯಾಗದಿಂದ ಆಗುತ್ತದೆ. ವಸ್ತುವಿನ ತ್ಯಾಗದಿಂದಲ್ಲ.॥200॥</p>
<p class="Text para-style-override-3">x x x x</p>
<p class="Text">ಶರೀರವು ಎಂದೂ ನಮ್ಮ ಉಪಯೋಗಕ್ಕೆ ಬರುವುದಿಲ್ಲ. ಶರೀರದಲ್ಲಿರುವ ನಾನು - ನನ್ನದು ಇದರ ತ್ಯಾಗವೇ ನಮಗೆ ಉಪಯೋಗಿಯಾಗಿದೆ.॥201॥</p>
<p class="Text para-style-override-3">x x x x</p>
<p class="Text">ಶರೀರ-ಜಗತ್ತು ತನ್ನಿಂದ ತಾನೇ ಬಿಟ್ಟು ಹೋಗುತ್ತವೆ. ಆದರೆ ಇದರಿಂದ ಶ್ರೇಯಸ್ಸು ಉಂಟಾಗುವುದಿಲ್ಲ. ಬಿಟ್ಟು ಹೋಗುವ ವಸ್ತುವನ್ನು ಬಿಟ್ಟು ಬಿಡಿ. ಅದರಲ್ಲಿರುವ ನಾನು-ನನ್ನದು ಇದನ್ನು ದೂರಗೊಳಿಸಿರಿ. ಆಗ ಶ್ರೇಯಸ್ಸು ಆದೀತು.॥202॥</p>
<p class="Text para-style-override-3">x x x x</p>
<p class="Text">ಅಂತಃಕರಣದಲ್ಲಿ ಹಣದ ಮಹತ್ವ ಇರುವುದರಿಂದಲೇ ಹಣದ ತ್ಯಾಗದಲ್ಲಿ ವಿಶೇಷತೆ ಕಂಡು ಬರುತ್ತದೆ. ಹಾಗೂ ಅದರ ತ್ಯಾಗದ ಅಭಿಮಾನ ಉಂಟಾಗುತ್ತದೆ. ಆದ್ದರಿಂದ ತ್ಯಾಗದ ಅಭಿಮಾನದಲ್ಲಿ ಹಣದ್ದೇ ಮಹತ್ವವಿದೆ.॥203॥</p>
<p class="Text para-style-override-3">x x x x</p>
<p class="Text">ತ್ಯಾಗ ಮಾಡುವುದರಿಂದ ತನ್ನ ಉನ್ನತಿಯಾಗುತ್ತದೆ ಹಾಗೂ ವಸ್ತು ಶುದ್ಧಿಯಾಗುತ್ತದೆ. ಭೋಗವನ್ನು ಭೋಗಿಸುವುದರಿಂದ ತನ್ನ ಪತನವಾಗುತ್ತದೆ ಮತ್ತು ವಸ್ತುವು ನಾಶವಾಗುತ್ತದೆ.॥204॥</p>
<p class="Text para-style-override-3">x x x x</p>
<p class="Text">ಮನುಷ್ಯನು ಸ್ವತಃ ಭೋಗಿಯಾಗಿದ್ದರೂ ಇತರರು ತ್ಯಾಗಿಯಾಗಿರಬೇಕೆಂದು ಬಯಸುತ್ತಾನೆ - ಇದು ನ್ಯಾಯವಲ್ಲ. ಅವನಿಗೆ ತ್ಯಾಗಿಯು ಒಳ್ಳೆಯವನಾಗಿ ಕಂಡುಬಂದರೆ ಅವನು ಸ್ವತಃ ಏಕೆ ತ್ಯಾಗಿಯಾಗುವುದಿಲ್ಲ?॥205॥</p>
<p class="Text para-style-override-3">x x x x</p>
<p class="Text para-style-override-2">ತ್ಯಾಗ ವೃತ್ತಿಯನ್ನು ತ್ಯಾಗ ಮಾಡುವುದೇ ನಿಜವಾದ ತ್ಯಾಗವಾಗಿದೆ.॥206॥<span></span></p>


<p class="Page-Break"> </p>
<p class="Chapter-Heading" id="toc_marker-17">ದೋಷ (ವಿಕಾರ)</p>
<p class="Text">ಸರ್ವಥಾ ನಿರ್ದೋಷ ಜೀವನವಾದರೋ ಎಲ್ಲರದಾಗಬಹುದು, ಆದರೆ ಸರ್ವಥಾ ದೋಷಿ ಜೀವನ ಎಂದೂ ಯಾರದೂ ಆಗಲಾರದು. ಏಕೆಂದರೆ ಭಗವಂತನ ಅಂಶನಾದ್ದರಿಂದ ಜೀವಿಯು ಸ್ವತಃ ನಿರ್ದೋಷನಾಗಿದ್ದಾನೆ. ದೋಷಗಳು ಆಗಂತುಕವಾಗಿವೆ; ಅವು ನಾಶವುಳ್ಳದರ ಸಂಗದಿಂದ ಬರುತ್ತವೆ.॥207॥</p>
<p class="Text para-style-override-3">x x x x</p>
<p class="Text">ಸಾಧಕನು ತನ್ನ ದೋಷಗಳನ್ನು ದೋಷಗಳಾಗಿ ನೋಡಿ ಅವುಗಳ ದುಃಖದಿಂದ ದುಃಖಿಯಾದಾಗ, ಅವುಗಳು ಇರುವುದು ಅವನಿಗೆ ಅಸಹ್ಯವಾದಾಗ, ಮತ್ತೆ ಅವನ ದೋಷಗಳು ನಿಲ್ಲಲಾರವು. ಭಗವಂತನ ಕೃಪೆಯು ಆ ದೋಷಗಳನ್ನು ಬೇಗನೇ ನಾಶಮಾಡಿಬಿಡುತ್ತದೆ.॥208॥</p>
<p class="Text para-style-override-3">x x x x</p>
<p class="Text">ಇರುವ ಎಲ್ಲ ವಿಕಾರಗಳು ನಾಶವುಳ್ಳ ವಸ್ತುಗಳಿಗೆ ಮಹತ್ವ ಕೊಡುವುದರಿಂದ ಹುಟ್ಟಿಕೊಳ್ಳುತ್ತವೆ.॥209॥</p>
<p class="Text para-style-override-3">x x x x</p>
<p class="Text">ಮೋಸಮಾಡುವುದು ದೋಷವಾಗಿದೆ, ಮೋಸ ಹೋಗುವುದು ದೋಷವಲ್ಲ.॥210॥</p>
<p class="Text para-style-override-3">x x x x</p>
<p class="Text">ಎಲ್ಲದರಲ್ಲಿ ಭಗವದ್ಭಾವ ಇಡುವುದರಿಂದ ಎಲ್ಲ ವಿಕಾರಗಳು ನಾಶವಾಗಿ ಹೋಗುತ್ತವೆ.॥211॥</p>
<p class="Text para-style-override-3">x x x x</p>
<p class="Text">ಸಂತೋಷದಿಂದ ಕಾಮ, ಕ್ರೋಧ, ಲೋಭ ಇವು ಮೂರೂ ನಾಶವಾಗುತ್ತವೆ.॥212॥</p>
<p class="Text para-style-override-3">x x x x</p>
<p class="Text">ದೋಷಗಳಿಗೆ ಸ್ವತಂತ್ರ ಅಸ್ತಿತ್ವವಿಲ್ಲ. ಗುಣಗಳ ಕೊರತೆಯ ಹೆಸರೇ ದೋಷವಾಗಿದೆ. ಈ ಕೊರತೆಯು ಅಸತ್ತಿಗೆ ಅಸ್ತಿತ್ವ ಹಾಗೂ ಮಹತ್ವ ಕೊಡುವುದರಿಂದ ಬರುತ್ತದೆ.॥213॥</p>
<p class="Text para-style-override-3">x x x x</p>
<p class="Text">ಎಲ್ಲ ವಿಕಾರಗಳು ವಿಕಾರಿ(ಶರೀರ)ಯಲ್ಲೇ ಇರುತ್ತವೆ. ನಿರ್ವಿಕಾರ(ಸ್ವರೂಪ)ದಲ್ಲಿ ಯಾವುದೇ ವಿಕಾರಗಳು ಇರುವುದಿಲ್ಲ.॥214॥</p>
<p class="Text para-style-override-3">x x x x</p>
<p class="Text">ಸಂಸಾರದ ಸಂಬಂಧ ಎಂಬ ಒಂದೇ ದೋಷವಾಗಿದೆ. ಅದರಿಂದ ಎಲ್ಲ ದೋಷಗಳೂ ಹುಟ್ಟಿಕೊಳ್ಳುತ್ತವೆ. ಇದೇ ರೀತಿ ಭಗವಂತನ ಸಂಬಂಧ ಎಂಬ ಮೂಲ ಗುಣವೂ ಒಂದೇ ಅಗಿದೆ. ಅದರಿಂದ ಎಲ್ಲ ಗುಣಗಳೂ ಪ್ರಕಟವಾಗುತ್ತವೆ.॥215॥</p>
<p class="Text para-style-override-3">x x x x</p>
<p class="Text para-style-override-2">ಲೋಭದ ಕಾರಣ ಅವಶ್ಯಕ ವಸ್ತುವಿನ ಪ್ರಾಪ್ತಿ ಆಗುವುದಿಲ್ಲ ಹಾಗೂ ಪ್ರಾಪ್ತವಸ್ತುವಿನ ಸದುಪಯೋಗವೂ ಅಗುವುದಿಲ್ಲ.॥216॥<span></span></p>


<p class="Page-Break"> </p>
<p class="Chapter-Heading" id="toc_marker-18">ದೋಷದೃಷ್ಟಿ</p>
<p class="Text">ತನ್ನಲ್ಲಿ ಗುಣಗಳ ಅಭಿಮಾನ ಇರುವುದರಿಂದಲೇ ಬೇರೆಯವರಲ್ಲಿ ದೋಷಗಳು ಕಾಣುತ್ತವೆ. ಬೇರೆಯವರಲ್ಲಿ ದೋಷಗಳನ್ನು ನೋಡುವುದರಿಂದ ತನ್ನ ಅಭಿಮಾನವು ಬೆಳೆಯುತ್ತದೆ.॥217॥</p>
<p class="Text para-style-override-3">x x x x</p>
<p class="Text">ತನ್ನ ದೋಷಗಳನ್ನು ಇಲ್ಲವಾಗಿಸಲು ಬಯಸುವ ಸಾಧಕನು ಬೇರೆಯವರ ದೋಷಗಳ ಕಡೆಗೆ ನೋಡಬಾರದು. ಬೇರೆಯವರ ದೋಷಗಳನ್ನು ನೋಡುವುದರಿಂದ ತನ್ನ ದೋಷಗಳು ಪುಷ್ಟವಾಗುತ್ತವೆ. ದೊಷಗಳ ಜೊತೆಗೆ ಸಂಬಂಧ ಉಂಟಾಗುವುದರಿಂದ ಹೊಸ-ಹೊಸ ದೋಷಗಳು ಹುಟ್ಟಿಕೊಳ್ಳುತ್ತವೆ.॥218॥</p>
<p class="Text para-style-override-3">x x x x</p>
<p class="Text">ಬೇರೆಯವರ ದೋಷಗಳನ್ನು ನೋಡುವುದರಿಂದ ನಮಗೆ ಒಳ್ಳೆಯದಾಗುವುದಿಲ್ಲ. ಬೇರೆಯವರಿಗೂ ಒಳ್ಳೆಯದಾಗುವುದಿಲ್ಲ.॥219॥</p>
<p class="Text para-style-override-3">x x x x</p>
<p class="Text">ಮನುಷ್ಯನ ಅಂತಃಕರಣವು ದೋಷಿ(ಮಲಿನ)ಯಾದಷ್ಟು ಅವನಿಗೆ ಬೇರೆಯವರಲ್ಲಿ ದೋಷಗಳು ಕಾಣುತ್ತವೆ. ರೇಡಿಯೋದಂತೆ ಮಲಿನ ಅಂತಃಕರಣವೇ ದೋಷಗಳನ್ನು ಗ್ರಹಿಸುತ್ತದೆ.॥220॥</p>
<p class="Text para-style-override-3">x x x x</p>
<p class="Text">ಯಾರೂ ನನ್ನನ್ನು ಕೆಟ್ಟದಾಗಿ ತಿಳಿಯಬಾರದು ಎಂದು ನೀವು ಬಯಸುವಿರಾದರೆ ಬೇರೆಯವರನ್ನು ಕೆಟ್ಟದಾಗಿ ತಿಳಿಯುವ ಯಾವುದೇ ಅಧಿಕಾರ ನಿಮಗೆ ಇಲ್ಲ.॥221॥</p>
<p class="Text para-style-override-3">x x x x</p>
<p class="Text">ಯಾರನ್ನು ಕೆಟ್ಟದಾಗಿ ತಿಳಿಯದಿರುವುದರಿಂದ ಒಳ್ಳೆತನ ಒಳಗಿಂದ ಪ್ರಕಟಗೊಳ್ಳುತ್ತದೆ. ಒಳಗಿಂದ ಪ್ರಕಟವಾದ ಒಳ್ಳೆಯತನ ನಿಶ್ಚಿತ ಹಾಗೂ ವ್ಯಾಪಕವಾಗಿರುತ್ತದೆ.॥222॥</p>
<p class="Text para-style-override-3">x x x x</p>
<p class="Text">ನಿಮ್ಮ ನಿರ್ದೋಷತೆಯನ್ನು ಸುರಕ್ಷಿತವಾಗಿ ಇರಿಸಿಕೊಳ್ಳಲು ನೀವು ಬಯಸುವಿರಾದರೆ, ಯಾರಲ್ಲಿಯೂ ದೋಷಗಳನ್ನು ನೋಡಬೇಡಿ. ತನ್ನಲ್ಲಿಯೂ ಬೇರೆಯವರಲ್ಲಿಯೂ ನೋಡಬೇಡಿ.॥223॥</p>
<p class="Text para-style-override-3">x x x x</p>
<p class="Text">ಬೇರೆಯವರನ್ನು ನಿರ್ದೋಷವಾಗಿಸುವ ನಿಯತ್ತಿನಿಂದ ಅವನ ದೋಷಗಳನ್ನು ನೋಡುವುದರಲ್ಲಿ ಕೆಡುಕಿಲ್ಲ. ಬೇರೆಯವರ ದೋಷಗಳನ್ನು ನೋಡಿ ಸಂತೋಷ ಪಡುವುದು ಕೆಡುಕಾಗಿದೆ.॥224॥</p>
<p class="Text para-style-override-3">x x x x</p>
<p class="Text">ಎಲ್ಲರ ಸ್ವರೂಪವು ಸ್ವತಃ ನಿರ್ದೋಷವಾಗಿದೆ, ಆದ್ದರಿಂದ ಪುತ್ರ, ಶಿಷ್ಯ ಮುಂತಾದವರನ್ನು ಸ್ವರೂಪದಿಂದ ನಿರ್ದೋಷವೆಂದು ತಿಳಿದು, ಅವರಲ್ಲಿ ಕಂಡುಬರುವ ದೋಷಗಳನ್ನು ಆಗಂತುಕವೆಂದು ತಿಳಿದೇ ಅವರಿಗೆ ಶಿಕ್ಷಣ ಕೊಡಬೇಕು. ಅವರ ಆಗಂತುಕ ದೋಷಗಳನ್ನು ದೂರ ಮಾಡಲು ಪ್ರಯತ್ನಿಸಬೇಕು.॥225॥</p>
<p class="Text para-style-override-3">x x x x</p>
<p class="Text para-style-override-2">ನಾವು ಬೇರೆಯವರಲ್ಲಿ ದೋಷಗಳನ್ನು ತಿಳಿದರೆ, ಅದರಿಂದ ಆ ದೋಷಗಳು ನಮ್ಮಲ್ಲಿ ಬಂದು ಬಿಡಬಹುದು; ಏಕೆಂದರೆ ಅವರಲ್ಲಿ ದೋಷಗಳನ್ನು ನೋಡುವುದರಿಂದ ನಮ್ಮ ತ್ಯಾಗ, ತಪಸ್ಸು, ಬಲ, ಮುಂತಾದವುಗಳೂ ಕೂಡ ಆ ದೋಷಗಳು ಉಂಟಾಗುವುದರಲ್ಲಿ ಸ್ವಾಭಾವಿಕವಾಗಿ ಸಹಾಯಕವಾದಾವು. ಅದರಿಂದ ಆ ವ್ಯಕ್ತಿಯೂ ದೋಷಿ ಆಗಿ ಹೋದಾನು ಮತ್ತು ನಮಗೂ ನಷ್ಟವಾದೀತು.॥226॥<span></span></p>


<p class="Page-Break"> </p>
<p class="Chapter-Heading" id="toc_marker-19">ಧನ</p>
<p class="Text">ಹಣವನ್ನು ಎಲ್ಲಕ್ಕಿಂತ ಹಿರಿದೆಂದು ತಿಳಿಯುವದು ಬುದ್ಧಿ ಭ್ರಷ್ಟವಾದ ಲಕ್ಷಣವಾಗಿದೆ.॥227॥</p>
<p class="Text para-style-override-3">x x x x</p>
<p class="Text">ಧರ್ವಾಚರಣೆಗೆ ಧನ ಬೇಕಾಗಿಲ್ಲ, ಮನಸ್ಸು ಬೇಕು.॥228॥</p>
<p class="Text para-style-override-3">x x x x</p>
<p class="Text">ಹಣವು ಯಾರನ್ನೂ ಕೂಡ ತನ್ನ ಆಳಾಗಿಸುವುದಿಲ್ಲ. ಮನುಷ್ಯನು ಸ್ವತಃ ಹಣದ ಗುಲಾಮನಾಗಿ ತನ್ನ ಪತನವನ್ನು ಮಾಡಿಕೊಳ್ಳುತ್ತಾನೆ.॥229॥</p>
<p class="Text para-style-override-3">x x x x</p>
<p class="Text">ಹಣದ ಕಾರಣದಿಂದ ಯಾರೂ ಶ್ರೀಮಂತನಾಗುವುದಿಲ್ಲ, ಬದಲಾಗಿ ದುರ್ಬಲನಾಗುತ್ತಾನೆ. ವಾಸ್ತವವಾಗಿ ಶ್ರೇಷ್ಠನಿರುವವನು ಅರ್ಥಾತ್ ಏನನ್ನು ಬಯಸದಿರುವವನೇ ಶ್ರೀಮಂತನಾಗಿರುತ್ತಾನೆ.॥230॥</p>
<p class="Text para-style-override-3">x x x x</p>
<p class="Text">ಈಗ ಸಿಕ್ಕಿರುವ ಧನವು ವರ್ತಮಾನ ಕರ್ಮದ ಫಲವಾಗಿರದೆ ಪ್ರಾರಬ್ಧದ ಫಲವಾಗಿದೆ. ವರ್ತವಾನದಲ್ಲಿ ಧನವನ್ನು ಗಳಿಸಲು ಸುಳ್ಳು, ಕಪಟ, ಅಪ್ರಾವಾಣಿಕತೆ, ಕಳ್ಳತನ ಇವುಗಳ್ನನು ಮಾಡುವುದರ ಫಲ(ಶಿಕ್ಷೆ) ಮುಂದೆ ಅನುಭವಿಸಲೇಬೇಕು.॥231॥</p>
<p class="Text para-style-override-3">x x x x</p>
<p class="Text">ಅನ್ಯಾಯವಾಗಿ ಗಳಿಸಿದ ಧನವು ನಮ್ಮ ಉಪಯೋಗಕ್ಕೆ ಬಂದೀತು ಎಂಬ ನಿಯಮವಿಲ್ಲ. ಆದರೆ ಅದರ ಶಿಕ್ಷೆ ಭೋಗಿಸಬೇಕಾದೀತು; ಇದು ನಿಯಮವಾಗಿದೆ.॥232॥</p>
<p class="Text para-style-override-3">x x x x</p>
<p class="Text">ಹಣದ ಅವಶ್ಯಕತೆ ಇರುವಲ್ಲಿ ಪರಮಾರ್ಥ ಇರುವುದಿಲ್ಲ. ಆದರೆ ಹಣದ ದಾಸ್ಯ ಇರುತ್ತದೆ.॥233॥</p>
<p class="Text para-style-override-3">x x x x</p>
<p class="Text">ನಮ್ಮ ದುಃಖವನ್ನು ದೂರಮಾಡಲು ಹಣ ಖರ್ಚು ಮಾಡುವಂತೆಯೇ ಬೇರೆಯವರ ದುಃಖವನ್ನು ದೂರಗೊಳಿಸಲು ಖರ್ಚು ಮಾಡಿದಾಗಲೇ ನಮಗೆ ಹಣವಿರಿಸಿಕೊಳ್ಳುವ ಅಧಿಕಾರವಿದೆ.॥234॥</p>
<p class="Text para-style-override-3">x x x x</p>
<p class="Text">ಧನವನ್ನು ಗಳಿಸಲು ಸುಳ್ಳು, ಕಪಟ, ವಂಚನೆ ಮುಂತಾದವುಗಳನ್ನು ಮಾಡುವುದರಿಂದ ಎಷ್ಟು ಹಾನಿ ಆಗುತ್ತದೋ, ಅಷ್ಟು ಲಾಭವಾಗುವುದಿಲ್ಲ. ಅಂದರೆ ಅಷ್ಟು ಧನ ಸಿಗುವುದಿಲ್ಲ, ಅಷ್ಟು ಪೂರ್ತಿಯಾಗಿ ಉಪಯೋಗಕ್ಕೂ ಬರುವುದಿಲ್ಲ. ಆದ್ದರಿಂದ ಸ್ವಲ್ಪಲಾಭಕ್ಕಾಗಿ ಇಷ್ಟು ದೊಡ್ಡ ಹಾನಿಮಾಡಿಕೊಳ್ಳುವುದು ಯಾವ ಬುದ್ಧಿವಂತಿಕೆ?॥235॥</p>
<p class="Text para-style-override-3">x x x x</p>
<p class="Text">ಸತ್ತ ಮೇಲೆ ಸ್ವಭಾವವು ಜೊತೆಗೆ ಹೋದೀತು, ಧನ ಜೊತೆಗೆ ಹೋಗಲಾರದು. ಆದರೆ ಮನುಷ್ಯನು ಸ್ವಭಾವವನ್ನು ಕೆಡಿಸಿಕೊಂಡು, ಧನವನ್ನು ಒಟ್ಟುಗೂಡಿಸುತ್ತಿದ್ದಾನೆ. ಇದು ಬುದ್ಧಿಯ ದುರ್ಬಳಕೆಯಾಗಿದೆ.॥236॥</p>
<p class="Text para-style-override-3">x x x x</p>
<p class="Text">ಹಣವು ಸಿಗುವುದರಿಂದ ಮನುಷ್ಯನು ಸ್ವಾಧೀನನಾಗದೆ ಹಣಕ್ಕೆ ಪರಾಧೀನನಾಗುತ್ತಾನೆ. ಏಕೆಂದರೆ ಹಣ ‘ಪರ’ವಾಗಿದೆ, ‘ಸ್ವ’ಅಲ್ಲ.॥237॥</p>
<p class="Text para-style-override-3">x x x x</p>
<p class="Text">ಧನವಿರುವಾಗಲಾದರೋ ಮನುಷ್ಯ ಸಂತನಾಗಬಲ್ಲನು, ಆದರೆ ಧನದ ಲಾಲಸೆ ಇರುವಾಗ ಸಂತನಾಗಲಾರನು.॥238॥</p>
<p class="Text para-style-override-3">x x x x</p>
<p class="Text">ದಾರಿದ್ರ್ಯವು ಧನ ಸಿಗುವುದರಿಂದ ಅಳಿಯುವುದಿಲ್ಲ, ಬದಲಾಗಿ ಧನದ ಇಚ್ಛೆಯನ್ನು ಬಿಡುವುದರಿಂದ ಅಳಿದುಹೋಗುತ್ತದೆ.॥239॥</p>
<p class="Text para-style-override-3">x x x x</p>
<p class="Text">ಮನುಷ್ಯನ ಗೌರವವು ಧನ ಹೆಚ್ಚಿರುವುದರಿಂದ ಇರದೆ ಧರ್ಮ ಬೆಳೆಯುವುದರಲ್ಲಿ ಇದೆ.॥240॥</p>
<p class="Text para-style-override-3">x x x x</p>
<p class="Text para-style-override-2">ಧನಕ್ಕಿಂತ ವಸ್ತು ಶ್ರೇಷ್ಠವಾಗಿದೆ, ವಸ್ತುಗಳಿಗಿಂತ ಮನುಷ್ಯ ಶ್ರೇಷ್ಠನಾಗಿದ್ದಾನೆ. ಮನುಷ್ಯನಿಗಿಂತ ವಿವೇಕ ಶ್ರೇಷ್ಠವಾಗಿದೆ, ವಿವೇಕಕ್ಕಿಂತಲೂ ಸತ್ - ತತ್ವ (ಪರಮಾತ್ಮ) ಶ್ರೇಷ್ಠವಾಗಿದೆ. ಮನುಷ್ಯ ಜನ್ಮವು ಆ ಸತ್ - ತತ್ವವನ್ನು ಪಡೆಯಲಿಕ್ಕಾಗಿಯೇ ಇದೆ.॥241॥<span></span></p>


<p class="Page-Break"> </p>
<p class="Chapter-Heading" id="toc_marker-20">ನಾಮ ಜಪ</p>
<p class="Text">ಸಾಧಕನ ಅರಿವಿಗೆ ಬೇಕಾದರೆ ಏನೂ ಬಾರದಿದ್ದರೂ, ಅವನು ಭಗವಂತನಲ್ಲಿ ಶರಣಾಗಿ ಭಗವನ್ನಾಮ ಜಪವನ್ನು ಪ್ರಾರಂಭಿಸಿಬಿಡಬೇಕು.॥242॥</p>
<p class="Text para-style-override-3">x x x x</p>
<p class="Text">ಭಗವನ್ನಾಮ ಜಪ ಹಾಗೂ ಕೀರ್ತನೆ ಎರಡೂ ಕಲಿಯುಗದಲ್ಲಿ ರಕ್ಷಿಸಿ ಉದ್ಧಾರ ಮಾಡುವಂತಹುದು.॥243॥</p>
<p class="Text para-style-override-3">x x x x</p>
<p class="Text">ನಾಮ ಜಪದಲ್ಲಿ ಪ್ರಗತಿಯ ಪರಿಚಯ ನಾಮಜಪ ಬಿಟ್ಟುಹೋಗದೆ ಇರುವುದೇ ಆಗಿದೆ.॥244॥</p>
<p class="Text para-style-override-3">x x x x</p>
<p class="Text">ನಾಮ ಜಪದಲ್ಲಿ ರುಚಿಯು ನಾಮಜಪ ಮಾಡುವುದರಿಂದಲೇ ಉಂಟಾಗುತ್ತದೆ.॥245॥</p>
<p class="Text para-style-override-3">x x x x</p>
<p class="Text">ನಾಮ ಜಪವು ಅಭ್ಯಾಸವಾಗಿರದೆ ಅಂತರಾತ್ಮನ ಮೊರೆ ಆಗಿದೆ. ಅಭ್ಯಾಸದಲ್ಲಿ ಶರೀರ ಇಂದ್ರಿಯಗಳು ಮನಸ್ಸುಗಳು ಇರುತ್ತವೆ ಹಾಗೂ ಮೊರೆಯಲ್ಲಿ ಸ್ವಯಂ ಇದರ ಪ್ರಧಾನತೆ ಇದೆ.॥246॥</p>
<p class="Text para-style-override-3">x x x x</p>
<p class="Text">ನಾಮಜಪವು ಎಲ್ಲ ಸಾಧನೆಗಳ ಪೋಷಕವಾಗಿದೆ.॥247॥</p>
<p class="Text para-style-override-3">x x x x</p>
<p class="Text">ಭಗವನ್ನಾಮವು ಎಲ್ಲರಿಗಾಗಿ ತೆರೆದುಕೊಂಡಿದೆ ಹಾಗೂ ನಾಲಿಗೆ ನಮ್ಮ ಮುಖದಲ್ಲಿ ಇದೆ. ಇಷ್ಟಿದ್ದರೂ ನರಕಗಳಿಗೆ ಹೋಗುತ್ತಾರಲ್ಲ! ಇದು ತುಂಬಾ ಆಶ್ಚರ್ಯದ ಮಾತಾಗಿದೆ.॥248॥</p>
<p class="Text para-style-override-3">x x x x</p>
<p class="Text">ಭಗವಂತನವರಾಗಿ ನಾಮವನ್ನು ಕೊಂಡಾಡುವ ಮಾಹಾತ್ಮ್ಯವು ಕೇವಲ ನಾಮ ಕೊಂಡಾಡುವುದರಲ್ಲಿ ಇಲ್ಲ. ಕಾರಣ ನಾಮ ಜಪದಲ್ಲಿ ನಾಮಿ(ಭಗವಂತ)ಯ ಪ್ರೇಮ ಮುಖ್ಯವಾಗಿದೆ. ಉಚ್ಛಾರಣೆ (ಕ್ರಿಯೆ) ಮುಖ್ಯವಲ್ಲ.॥249॥</p>
<p class="Text para-style-override-3">x x x x</p>
<p class="Text">ಸಂಖ್ಯೆ (ಕ್ರಿಯೆ)ಯ ಕಡೆಗೆ ವೃತ್ತಿ ಹೋದಾಗ ನಿರ್ಜೀವ ಜಪವಾಗುತ್ತದೆ. ಭಗವಂತನ ಕಡೆಗೆ ವೃತ್ತಿ ಹೋದಾಗ ಸಜೀವ ಜಪವಾಗುತ್ತದೆ. ಅದಕ್ಕಾಗಿ ಜಪ ಮತ್ತು ಕೀರ್ತನೆಯಲ್ಲಿ ಕ್ರಿಯೆಯು ಮುಖ್ಯವಾಗಿರದೆ ನಾನು ನನ್ನ ಸ್ವಾಮಿಯ ನಾಮ ಜಪಿಸುತ್ತಿದ್ದೇನೆ ಎಂಬ ಪ್ರೇಮ ಭಾವದ ಪ್ರಾಮುಖ್ಯತೆ ಇರಬೇಕು.॥250।।</p>
<p class="Text para-style-override-3">x x x x</p>
<p class="Text para-style-override-2">ಭಗವಂತನ ಯಾವ ನಾಮ ಮತ್ತು ರೂಪ ದೊಡ್ಡದು ಎಂಬುದನ್ನು ಪರೀಕ್ಷಿಸದೆ ಸಾಧಕನು ತನಗೆ ಯಾವ ನಾಮ ಮತ್ತು ರೂಪವು ಹೆಚ್ಚು ಪ್ರಿಯವಾಗಿದೆ ಎಂದು ತನ್ನನ್ನು ಪರೀಕ್ಷಿಸಿಕೊಳ್ಳಬೇಕು.॥251॥<span></span></p>


<p class="Page-Break"> </p>
<p class="Chapter-Heading" id="toc_marker-21">ಪಾಪ ಮತ್ತು ಪುಣ್ಯ</p>
<p class="Text">ಯಾರಾದರೂ ನಮಗೆ ಅಪಕಾರ ಮಾಡಿದರೆ, ಅದರಿಂದ ವಸ್ತುತಃ ನಮಗೆ ಉಪಕಾರವೇ ಆಗುತ್ತದೆ. ಏಕೆಂದರೆ ಅವನ ಅಪಕಾರದಿಂದ ನಮ್ಮ ಪಾಪಗಳು ಕಳೆದುಹೋಗುತ್ತದೆ.॥252॥</p>
<p class="Text para-style-override-3">x x x x</p>
<p class="Text">ಬೇರೆಯವರಿಗೆ ಕೆಡುಕನ್ನು ಮಾಡಿದರೆ ಪಾಪ ತಟ್ಟಿಯೇ ತಟ್ಟುತ್ತದೆ. ಕೆಟ್ಟತನವನ್ನು ಕೇಳುವುದರಿಂದ ಹಾಗೂ ಹೇಳುವುದರಿಂದಲೂ ಪಾಪ ತಟ್ಟುತ್ತದೆ.॥253॥</p>
<p class="Text para-style-override-3">x x x x</p>
<p class="Text">ತನ್ನ ಶ್ರೇಯಸ್ಸಿನ ತೀವ್ರ ಇಚ್ಛೆ ಉಂಟಾದಾಗ ಸಾಧಕನ ಪಾಪಗಳು ನಾಶವಾಗುತ್ತದೆ.।।254।।</p>
<p class="Text para-style-override-3">x x x x</p>
<p class="Text">ಭಗವಂತನಿಂದ ವಿಮುಖನಾಗಿ ಪ್ರಪಂಚಕ್ಕೆ ಸಮ್ಮುಖನಾಗುವುದಕ್ಕೆ ಸಮಾನವಾದ ಪಾಪ ಬೇರೊಂದಿಲ್ಲ.॥255॥</p>
<p class="Text para-style-override-3">x x x x</p>
<p class="Text">‘ಇನ್ನು ನಾನು ಪುನಃ ಪಾಪ ಮಾಡಲಾರೆ’ ಎಂದು ನಿಶ್ಚಯಿಸುವುದೇ ಪಾಪದ ನಿಜವಾದ ಪ್ರಾಯಶ್ಚಿತ್ತವಾಗಿದೆ.॥256॥</p>
<p class="Text para-style-override-3">x x x x</p>
<p class="Text">ಮನಷ್ಯ ಜನ್ಮದಲ್ಲಿ ಮಾಡಿದ ಪಾಪಗಳು ನರಕಗಳಲ್ಲಿ ಹಾಗೂ ಎಂಭತ್ತನಾಲ್ಕು ಲಕ್ಷೋನಿಗಳಲ್ಲಿ ಭೋಗಿಸಿದರೂ ಮುಗಿಯದೆ ಬಾಕಿ ಉಳಿಯುತ್ತವೆ ಮತ್ತು ಹುಟ್ಟು ಸಾವಿನ ಕಾರಣವಾಗುತ್ತವೆ.॥257॥</p>
<p class="Text para-style-override-3">x x x x</p>
<p class="Text">ಮನುಷ್ಯನು ಅನುಕೂಲತೆಯಿಂದ ಸುಖೀ ಮತ್ತು ಪ್ರತಿಕೂಲತೆಯಿಂದ ದುಃಖಿ ಆಗುವಲ್ಲಿಯೇ ಅವನು ಪಾಪ - ಪುಣ್ಯಗಳಿಂದ ಬಂಧಿತನಾಗುತ್ತಾನೆ.॥258॥</p>
<p class="Text para-style-override-3">x x x x</p>
<p class="Text">ನಾಶವುಳ್ಳವುಗಳಿಗೆ ಮಹತ್ವ ಕೊಡುವುದೇ ಬಂಧನವಾಗಿದೆ. ಇದರಿಂದಲೇ ಎಲ್ಲ ಪಾಪಗಳು ಹುಟ್ಟಿಕೊಳ್ಳುತ್ತವೆ.॥259॥</p>
<p class="Text para-style-override-3">x x x x</p>
<p class="Text">ಸುಖದ ಇಚ್ಛೆ ಇದ್ದರೆ ಪಾಪವನ್ನು ಮಾಡಬಾರದೆಂದು ಬಯಸಿದರೂ ಪಾಪ ಉಂಟಾಗುತ್ತದೆ. ಸುಖದ ಇಚ್ಛೆಯೇ ಪಾಪಮಾಡಲು ಕಲಿಸುತ್ತದೆ, ಆದ್ದರಿಂದ ಪಾಪಗಳಿಂದ ಬಿಡುಗಡೆ ಹೊಂದ ಬೇಕಾದರೆ ಸುಖದ ಇಚ್ಛೆಯನ್ನು ತ್ಯಜಿಸಿರಿ ॥260॥</p>
<p class="Text para-style-override-3">x x x x</p>
<p class="Text">ಬೇರೆಯವರಿಗೆ ದುಃಖಕೊಡುವ ಮತ್ತು ತನ್ನ ಸ್ವಾರ್ಥವನ್ನು ಸಾಧಿಸಿಕೊಳ್ಳುವ ನಿಯತ್ತು ಇರುವಲ್ಲಿಯೇ ಪಾಪ ತಟ್ಟುತ್ತದೆ ಹಾಗು ಬಂಧನ ಉಂಟಾಗುತ್ತದೆ.॥261॥</p>
<p class="Text para-style-override-3">x x x x</p>
<p class="Text">ಅಡಗಿಸುವುದರಿಂದ ಪಾಪ ಮತ್ತು ಪುಣ್ಯ ಎರಡೂ ವಿಶೇಷ ಫಲಕೊಡುವಂತಹುಗಳಾಗುತ್ತವೆ. ಅದಕ್ಕಾಗಿ ತನ್ನ ಪಾಪವಾದರೋ ಪ್ರಕಟಪಡಿಸಬೇಕು, ಆದರೆ ಪುಣ್ಯವನ್ನು ಪ್ರಕಟಪಡಿಸಬಾರದು.॥262॥</p>
<p class="Text para-style-override-3">x x x x</p>
<p class="Text">ಯಾವುದಾದರೂ ವ್ಯಕ್ತಿಯನ್ನು ಭಗವಂತನ ಕಡೆಗೆ ತೊಡಗಿಸುವುದಕ್ಕೆ ಸಮಾನವಾದ ಯಾವುದೇ ಪುಣ್ಯವಿಲ್ಲ. ಯಾವುದೇ ದಾನವಿಲ್ಲ.॥263॥</p>
<p class="Text para-style-override-3">x x x x</p>
<p class="Text">‘ನನಗೆ ಸುಖಸಿಗಲಿ’ ಎಂಬುದು ಎಲ್ಲ ಪಾಪಗಳ ಬೇರು ಆಗಿದೆ.॥264॥</p>
<p class="Text para-style-override-3">x x x x</p>
<p class="Text para-style-override-2">ಮೊದಲು ಪಾಪ ಮಾಡೋಣ, ಮತ್ತೆ ಬೇಕಾದರೆ ಪ್ರಾಯಶ್ಚಿತ್ತ ಮಾಡಿಕೊಳ್ಳೋಣ, ಈ ಪ್ರಕಾರ ತಿಳಿದು - ತಿಳಿದು ಮಾಡಿದ ಪಾಪಗಳು ಪ್ರಾಯಶ್ಚಿತ್ತದಿಂದ ಪರಿಹರಿಸಲಾಗುವುದಿಲ್ಲ.॥265॥<span></span></p>


<p class="Page-Break"> </p>
<p class="Chapter-Heading" id="toc_marker-22">ಪಾರಮಾರ್ಥಿಕ ಪಥ</p>
<p class="Text">ಪ್ರತಿಯೋರ್ವ ಮನುಷ್ಯನಿಗೆ ಭಗವಂತನ ಕಡೆಗೆ ಹೋಗಲೇ ಬೇಕಾಗುವುದು. ಬೇಕಾದರೆ ಇಂದೇ ಹೋಗಲಿ, ಅನೇಕ ಜನ್ಮಗಳ ಬಳಿಕವಿರಲಿ, ಹಾಗಿರುವಾಗ ತಡವೇಕೆ? ॥266॥</p>
<p class="Text para-style-override-3">x x x x</p>
<p class="Text">ನಿಜವಾದ ಹೃದಯದಿಂದ ಭಗವಂತನಲ್ಲಿ ತೋಡಗಿದಾಗ ಸಾಧಕನಿಗೆ ಭೂತ, ಭವಿಷ್ಯ, ವರ್ತಮಾನದ ಎಲ್ಲ ಸಾಧು-ಸಂತರ ಅನುಗ್ರಹ ದೊರೆಯುತ್ತದೆ.॥267॥</p>
<p class="Text para-style-override-3">x x x x</p>
<p class="Text">ಸಾಧಕನ ಸ್ವಯಂ(ಆತ್ಮಾ)ಭಗವಂತನಲ್ಲಿ ತೊಡಗಿದಾಗ ಅವನ ಮನ-ಬುದ್ಧಿಗಳು ಭಗವಂತನಲ್ಲಿ ತಾನಾಗಿ ತೊಡಗುತ್ತವೆ. ಅವನಿಗೆ ತೊಡಗಿಸಬೇಕಾಗಿರುವುದಿಲ್ಲ.॥268॥</p>
<p class="Text para-style-override-3">x x x x</p>
<p class="Text">ಪಾರಮಾರ್ಥಿಕ ಪಥದಲ್ಲಿ ಸಾಧಕನಿಗೆ ಪ್ರಾಪಂಚಿಕ ಅನುಕೂಲತೆ ಧನ, ಮಾನ, ದೊಡ್ಡಸ್ತಿಕೆ, ವಿಶ್ರಾಂತಿ ಮುಂತಾದವುಗಳು, ಅವನಲ್ಲಿ ಸಾಂಸಾರಿಕ ಇಚ್ಛೆ ಅಥವಾ ರುಚಿ ಇರುವವರೆಗೆ ಬಾಧಕವಾಗಿ ಕಂಡು ಬರುತ್ತದೆ.॥269॥</p>
<p class="Text para-style-override-3">x x x x</p>
<p class="Text">ಪ್ರಾಪಂಚಿಕ ಸಿದ್ಧಿ-ಅಸಿದ್ಧಿಗಳಲ್ಲಿ ರಾಗ-ದ್ವೇಷ ಇರುವ ಮನುಷ್ಯನು ಪಾರಮಾರ್ಥಿಕ ಮಾರ್ಗದಲ್ಲಿ ತತ್ಪರತೆಯಿಂದ ನಡೆಯಲಾರನು.॥270॥</p>
<p class="Text para-style-override-3">x x x x</p>
<p class="Text">ಪಾರಮಾರ್ಥಿಕ ಪಥದಲ್ಲಿ ರಾಗ-ದ್ವೇಷಗಳೇ ಸಾಧಕನ ಸಾಧನಾ ಸಂಪತ್ತಿಯನ್ನು ಲೂಟಿಮಾಡುವ ಮುಖ್ಯ ಶತ್ರುಗಳಾಗಿವೆ.॥271॥</p>
<p class="Text para-style-override-3">x x x x</p>
<p class="Text">ಯಾವರೀತಿಯಿಂದಾದರೂ ಭಗವಂತನಲ್ಲಿ ತೊಡಗು, ಮತ್ತೆ ಭಗವಂತನು ತಾನಾಗಿಯೇ ಕಾಪಾಡುವನು.॥272॥</p>
<p class="Text para-style-override-3">x x x x</p>
<p class="Text">ಪರಮಾತ್ಮನ ಕಡೆಗೆ ನಡೆಯುವುದರಿಂದ ಪ್ರಾಪಂಚಿಕ ಕಾರ್ಯ (ವ್ಯವಹಾರ)ಗಳು ಸರಿಯಾಗಿ ನಡೆಯುತ್ತವೆ, ಆದರೆ ಪ್ರಪಂಚದ ಕಡೆಗೆ ನಡೆಯುವುದರಿಂದ ಪರಮಾತ್ಮನ ಪ್ರಾಪ್ತಿಯಾಗುವುದಿಲ್ಲ.॥273॥</p>
<p class="Text para-style-override-3">x x x x</p>
<p class="Text">ತನ್ನನ್ನು ಪರಮಾತ್ಮನಲ್ಲಿ ಬೇಕಾದರೆ ಭೇದಭಾವದಿಂದ ತೊಡಗಿಸಿ, ಅಭೇದ-ಭಾವದಿಂದ ತೊಡಗಿಸಿ, ಪರಿಣಾಮ ಒಂದೇ ಅಗಿದೆ.॥274॥</p>
<p class="Text para-style-override-3">x x x x</p>
<p class="Text">ಪ್ರಾಪಂಚಿಕ ಕಾರ್ಯದಲ್ಲಿ ಲಾಭ ನಷ್ಟ ಎರಡೂ ಆಗುತ್ತವೆ. ಆದರೆ ಭಗವಂತನ ಕಾರ್ಯದಲ್ಲಿ ಲಾಭವೇ-ಲಾಭವಾಗುತ್ತದೆ. ನಷ್ಟವಾಗುವುದೇ ಇಲ್ಲ.॥275॥</p>
<p class="Text para-style-override-3">x x x x</p>
<p class="Text">ಪ್ರಪಂಚದ ಕಡೆಗೆ ನಡೆಯುವವರ ಜೊತೆಗೆ ಯಾರೂ ಸಂಗಡಿಗರಿರುವುದಿಲ್ಲ. ಆದರೆ ಭಗವಂತನ ಕಡೆಗೆ ನಡೆಯುವವರಿಗೆ ಎಲ್ಲರೂ ಸಂಗಡಿಗರಾಗುತ್ತಾರೆ.॥276॥</p>
<p class="Text para-style-override-3">x x x x</p>
<p class="Text">ಸ್ವಾರ್ಥಿ ಮನುಷ್ಯನು ಪಾರಮಾರ್ಥಿಕ ಮಾರ್ಗದಲ್ಲಿಯೂ ತನ್ನ ಸ್ವಾರ್ಥವನ್ನೇ ಸಿದ್ಧಪಡಿಸಿಕೊಳ್ಳುವನು. ಪಾರಮಾರ್ಥಿಕ ಸಾಧಕನು ಪ್ರಾಪಂಚಿಕ ವ್ಯವಹಾರದಲ್ಲಿಯೂ ತನ್ನ ಪರಮಾರ್ಥವನ್ನೇ ಸಿದ್ಧಪಡಿಸಿಕೊಳ್ಳುವನು.॥277॥</p>
<p class="Text para-style-override-3">x x x x</p>
<p class="Text">ಪ್ರಾಪಂಚಿಕ ಇಚ್ಛೆ ಉಂಟಾಗುತ್ತಲೇ ಪಾರಮಾರ್ಥಿಕ ಮಾರ್ಗವು ಮುಸುಕಾಗುತ್ತದೆ. ಈ ಅವಸ್ಥೆಯಲ್ಲಿ ಸಾಧಕನು ಎಚ್ಚರಗೊಳ್ಳದಿದ್ದರೆ ಇಚ್ಛೆಯು ಇನ್ನು ಹೆಚ್ಚು ಬೆಳೆಯುತ್ತದೆ. ಇಚ್ಛೆಬೆಳೆದಾಗ ಪಾರಮಾರ್ಥಿಕ ಮಾರ್ಗದಲ್ಲಿ ಕತ್ತಲೆಯೇ ಆವರಿಸುತ್ತದೆ.॥278॥</p>
<p class="Text para-style-override-3">x x x x</p>
<p class="Text">ಪ್ರಾಪಂಚಿಕ ರುಚಿ ಅಳಿದು ಹೋದ ದಿನವೇ ಪಾರಮಾರ್ಥಿಕ ರುಚಿ ಪೂರ್ಣವಾಗಿ ಹೋದೀತು.॥279॥</p>
<p class="Text para-style-override-3">x x x x</p>
<p class="Text">ಪ್ರಾಪಂಚಿಕ ವಿಷಯದಲ್ಲಿ ಅಸಂತೋಷ ಇರುವುದರಿಂದ ಪತನವಾಗುತ್ತದೆ. ಹಾಗೂ ಪಾರಮಾರ್ಥಿಕ ವಿಷಯದಲ್ಲಿ ಅಸಂತೋಷಪಡುವುದರಿಂದ ಉತ್ಥಾನವಾಗುತ್ತದೆ.॥280॥</p>
<p class="Text para-style-override-3">x x x x</p>
<p class="Text">ಪ್ರಪಂಚದಲ್ಲಿ ಮಾಡುವುದರಿಂದ ಉನ್ನತಿಯಾಗುತ್ತದೆ. ಆದರೆ ಪಾರಮಾರ್ಥಿಕ ಪಥದಲ್ಲಿ ಮಾಡದೇ ಇರವುದರಿಂದ ಉನ್ನತಿಯಾಗುತ್ತದೆ.॥281॥</p>
<p class="Text para-style-override-3">x x x x</p>
<p class="Text para-style-override-2">ಪ್ರಪಂಚದಲ್ಲಿ ತೊಡಗುವುದರಿಂದ ಪತನವು ಬಾಕಿ ಇರುತ್ತದೆ. ಉತ್ಥಾನವು ಬಾಕಿ ಇರುತ್ತದೆ. ಆದರೆ ಭಗವಂತನಲ್ಲಿ ತೊಡಗುವುದರಿಂದ ಪತನವಾದರೋ ಆಗುವುದಿಲ್ಲ, ಉತ್ಥಾನವೂ ಬಾಕಿ ಉಳಿಯುವುದಿಲ್ಲ.॥282॥<span></span></p>


<p class="Page-Break"> </p>
<p class="Chapter-Heading" id="toc_marker-23">ಪ್ರಾರಬ್ಧ</p>
<p class="Text">ಪ್ರಾರಬ್ಧವು ಚಿಂತೆಯನ್ನು ತೊಲಗಿಸಲು ಇದೆ, ನಿರುದ್ಯೋಗಿಯಾಗಲು ಅಲ್ಲ.॥283॥</p>
<p class="Text para-style-override-3">x x x x</p>
<p class="Text">ಮನುಷ್ಯನು ಪ್ರಾರಬ್ಧಕ್ಕನುಸಾರ ಪಾಪ-ಪುಣ್ಯ ಮಾಡುವುದಿಲ್ಲ; ಏಕೆಂದರೆ ಕರ್ಮದ ಫಲವು ಕರ್ಮವಾಗಿರದೆ ಭೋಗವಾಗಿದೆ.॥284॥</p>
<p class="Text para-style-override-3">x x x x</p>
<p class="Text">ಪ್ರಾರಬ್ಧದ ಕೆಲಸ ಕೇವಲ ಸುಖದಾಯಕ-ದುಃಖದಾಯಕ ಪರಿಸ್ಥಿತಿಗಳನ್ನು ಉಂಟುಮಾಡುವುದಾಗಿದೆ. ಆದರೆ ಅದರಲ್ಲಿ ಸುಖೀ-ದುಃಖಿಯಾಗುವುದರಲ್ಲಿ ಅಥವಾ ಆಗದೆ ಇರುವುದರಲ್ಲಿ ಎಲ್ಲ ಮನುಷ್ಯರು ಸ್ವತಂತ್ರರಾಗಿದ್ದಾರೆ.॥285॥</p>
<p class="Text para-style-override-3">x x x x</p>
<p class="Text">ತನ್ನ ಪಾಪಕ್ಕಿಂತ ಹೆಚ್ಚು ಶಿಕ್ಷೆ ಯಾರೂ ಭೋಗಿಸುವುದಿಲ್ಲ ಮತ್ತು ದೊರೆಯುವ ಶಿಕ್ಷೆಯು ತನ್ನ ಯಾವುದಾದರೂ ಪಾಪದ್ದೇ ಫಲವಾಗಿರುತ್ತದೆ. ಇದು ಸರ್ವಜ್ಞ, ಸರ್ವಸುಹದ್, ಸರ್ವಸಮರ್ಥ ಪ್ರಭುವಿನ ವಿಧಾನವಾಗಿದೆ.॥286॥</p>
<p class="Text para-style-override-3">x x x x</p>
<p class="Text">ಆಗುವುದೆಲ್ಲವೂ ಸರಿಯಾಗಿಯೇ ಆಗುತ್ತದೆ. ಸರಿಯಲ್ಲದ್ದು ಆಗುವುದೇ ಇಲ್ಲ. ಅದಕ್ಕಾಗಿ ಮಾಡುವುದರಲ್ಲಿ ಜಾಗರೂಕತೆ ಹಾಗೂ ಆಗುವುದರಲ್ಲಿ ಪ್ರಸನ್ನತೆ ಇರಬೇಕು.॥287॥</p>
<p class="Text para-style-override-3">x x x x</p>
<p class="Text">ಶಾಸ್ತ್ರ ನಿಷದ್ಧ ಆಚರಣೆಗಳು ಪ್ರಾರಬ್ಧದಿಂದ ಆಗುವುದಿಲ್ಲ, ಬದಲಾಗಿ ಕಾಮನೆಯಿಂದ ಆಗುತ್ತದೆ.॥288॥</p>
<p class="Text para-style-override-3">x x x x</p>
<p class="Text para-style-override-2">ಒಂದು ಮಾಡುವುದು, ಇನ್ನೊಂದು ‘ಆಗುವುದು’ ಇರುತ್ತದೆ, ಎರಡರ ವಿಭಾಗಗಳು ಬೇರೆ ಬೇರೆಯಾಗಿವೆ. ‘ಮಾಡುವುದು’ ಪುರುಷಾರ್ಥಕ್ಕೆ ಅಧೀನವಾಗಿದೆ ಹಾಗೂ ‘ಆಗುವುದು’ ಪ್ರಾರಬ್ಧಕ್ಕೀನವಾಗಿದೆ. ಅದಕ್ಕಾಗಿ ಮನುಷ್ಯನು ಮಾಡುವುದರಲ್ಲಿ (ಕರ್ತವ್ಯ) ಸ್ವಾಧೀನನಾಗಿದ್ದಾನೆ ಮತ್ತು ಅಗುವುರದರಲ್ಲಿ (ಫಲಪ್ರಾಪ್ತಿ) ಪರಾಧೀನನಾಗಿದ್ದಾನೆ.॥289॥<span></span></p>


<p class="Page-Break"> </p>
<p class="Chapter-Heading" id="toc_marker-24">ಪ್ರೇಮ</p>
<p class="Text">ಸಂಸಾರದಿಂದ ರಾಗ (ಆಸಕ್ತಿ)ವು ಅಳಿಯುತ್ತಲೇ ಭಗವಂತನಲ್ಲಿ ಅನುರಾಗ (ಪ್ರೇಮ) ಉಂಟಾಗುತ್ತದೆ.॥290॥</p>
<p class="Text para-style-override-3">x x x x</p>
<p class="Text">ತನ್ನದಾದ ವಸ್ತುವು ನಮಗೆ ಯಾವಾಗಲೂ ಪ್ರಿಯವಾಗುತ್ತದೆ. ಆದ್ದರಿಂದ ಏಕಮಾತ್ರ ಭಗವಂತನನ್ನು ತನ್ನವನೆಂದು ತಿಳಿದುಕೊಂಡಾಗ ಭಗವಂತನಲ್ಲಿ ಪ್ರೇಮ ಪ್ರಕಟವಾಗುತ್ತದೆ. ॥291॥</p>
<p class="Text para-style-override-3">x x x x</p>
<p class="Text">ನಿತ್ಯನಿರಂತರವಾಗಿ ಇರುವ ಪರಮಾತ್ಮನಾದರೋ ಪ್ರಿಯನಾಗಿರುವುದಿಲ್ಲ. ಆದರೆ ನಿತ್ಯ ನಿರಂತರವಾಗಿ ಬದಲಾಗುತ್ತಿರುವ ಪ್ರಪಂಚವು ಪ್ರಿಯವಾಗಿ ಕಾಣುತ್ತದೆ.॥292॥</p>
<p class="Text para-style-override-3">x x x x</p>
<p class="Text">ಸಂಸಾರದಲ್ಲಿ ಆಸಕ್ತಿ ಇರುವತನಕ ಭಗವಂತನಲ್ಲಿ ನಿಜವಾದ ಪ್ರೇಮ ಇರುವುದಿಲ್ಲ.॥293॥</p>
<p class="Text para-style-override-3">x x x x</p>
<p class="Text">ಸಂಸಾರದ ಸುಖಾಸಕ್ತಿಯೇ ಭಗವತ್ ಪ್ರೇಮದಲ್ಲಿ ಮುಖ್ಯ ಬಾಧೆಯಾಗಿದೆ. ಈ ಸುಖಾಸಕ್ತಿಯನ್ನು ತ್ಯಾಗ ಮಾಡಿದರೆ ಭಗವಂತನಲ್ಲಿ ಪ್ರೇಮವು ತಾನಾಗಿ ಜಾಗ್ರತವಾದೀತು.॥294॥</p>
<p class="Text para-style-override-3">x x x x</p>
<p class="Text">ನಾಶವುಳ್ಳ ಪ್ರಪಂಚದ ಕಡೆಗೆ ಸೆಳೆತ ಅಥವಾ ರಾಗ ಇರುವ ತನಕ ಸಾಧನೆ ಮಾಡುತ್ತಿದ್ದರೂ ಕೂಡ ಅವಿನಾಶಿಯ ಅಂದರೆ ಪರಮಾತ್ಮನ ಸೆಳೆತ ಅಥವಾ ಪ್ರೇಮ ಮತ್ತು ಅದರ ಅನುಭವ ಉಂಟಾಗಲಾರದು.॥295॥</p>
<p class="Text para-style-override-3">x x x x</p>
<p class="Text">ಭಗವಂತನಲ್ಲಿರುವ ಅನನ್ಯ ಪ್ರೇಮವೇ ರಾಧಾತತ್ತ್ವವಾಗಿದೆ. ಪ್ರಪಂಚದಲ್ಲಿ ಆಕರ್ಷಣೆ ಇರುವ ತನಕ ರಾಧಾತತ್ತ್ವ ಅನುಭವಕ್ಕೆ ಬರುವುದಿಲ್ಲ.॥296॥</p>
<p class="Text para-style-override-3">x x x x</p>
<p class="Text">ಭಗವಂತನಲ್ಲಿ ಪ್ರೇಮ ಉಂಟಾಗುವುದಕ್ಕೆ ಸಮಾನವಾದ ಯಾವುದೇ ಭಜನೆ ಇಲ್ಲ.॥297॥</p>
<p class="Text para-style-override-3">x x x x</p>
<p class="Text">ಸಾಧಕನು ತನ್ನ ಮನಸ್ಸಿನಂತೆ ನಡೆಯಬೇಕು ಎಂದು ಬಯಸುವವರೆಗೆ ಅವನಿಗೆ ಸಗುಣದಲ್ಲಾಗಲೀ, ನಿರ್ಗುಣದಲ್ಲಾಗಲೀ ಪ್ರೇಮ ಉಂಟಾಗುವುದಿಲ್ಲ.॥298॥</p>
<p class="Text para-style-override-3">x x x x</p>
<p class="Text">ಭಗವತ್ ಪ್ರೇಮವು ಯಜ್ಞ, ತಪಸ್ಸು, ದಾನ, ವ್ರತ, ತೀರ್ಥ, ಮುಂತಾದವುಗಳಿಂದ ಪ್ರಾಪ್ತವಾಗದೆ ಭಗವಂತನಲ್ಲಿ ಆತ್ಮೀಯತೆ ದೃಢವಾಗುವುದರಿಂದ ಪ್ರಾಪ್ತವಾಗುತ್ತದೆ.॥299॥</p>
<p class="Text para-style-override-3">x x x x</p>
<p class="Text">ತಪಸ್ಸಿನಿಂದ ಪ್ರೇಮವು ದೊರೆಯುವುದಿಲ್ಲ, ಬದಲಾಗಿ ಶಕ್ತಿ ದೊರೆಯುತ್ತದೆ. ಪ್ರೇಮವು ಭಗವಂತನಲ್ಲಿ ಆತ್ಮೀಯತೆ ಉಂಟಾಗುವುದರಿಂದ ದೊರೆಯುತ್ತದೆ.॥300॥</p>
<p class="Text para-style-override-3">x x x x</p>
<p class="Text">ಭಗವತ್ ಪ್ರೇಮದಲ್ಲಿ ಇರುವ ವಿಲಕ್ಷಣ ರಸವು ಜ್ಞಾನದಲ್ಲಿ ಇಲ್ಲ. ಜ್ಞಾನದಲ್ಲಾದರೋ ಅಖಂಡ ಆನಂದವಿದೆ. ಅದರೆ ಪ್ರೇಮದಲ್ಲಿ ಅನಂತ ಆನಂದವಿದೆ.॥301॥</p>
<p class="Text para-style-override-3">x x x x</p>
<p class="Text">ಮತಗಳಲ್ಲಿ ಭೇದವಿರುತ್ತದೆ, ಪ್ರೇಮದಲ್ಲಿ ಇಲ್ಲ. ಪ್ರೇಮವು ಎಲ್ಲ ಮತವಾದಗಳನ್ನು ತಿಂದುಬಿಡುತ್ತದೆ.॥302॥</p>
<p class="Text para-style-override-3">x x x x</p>
<p class="Text">ಭಗವಂತನ ಕಡೆಗೆ ಸೆಳೆತವಿರುವುದರ ಹೆಸರು ಭಕ್ತಿಯಾಗಿದೆ. ಭಕ್ತಿಯು ಎಂದೂ ಪೂರ್ಣವಾಗದೆ ಉತ್ತರೋತ್ತರ ಹೆಚ್ಚುತ್ತಾ ಇರುತ್ತದೆ.॥303॥</p>
<p class="Text para-style-override-3">x x x x</p>
<p class="Text">ಭಗವಂತ ಪ್ರೇಮಕ್ಕಾಗಿ ಅವನಲ್ಲಿ ದೃಢವಾದ ಆತ್ಮೀಯತೆಯ ಅವಶ್ಯಕತೆ ಇದೆ. ಅವನ ದರ್ಶನಕ್ಕಾಗಿ ಉತ್ಕಟ ಅಭಿಲಾಷೆಯ ಅವಶ್ಯಕತೆ ಇದೆ.॥304॥</p>
<p class="Text para-style-override-3">x x x x</p>
<p class="Text">ಪ್ರಪಂಚವನ್ನು ಸರಿಯಾಗಿ ತಿಳಿದರೆ ಅದರಿಂದ ವೈರಾಗ್ಯ ಉಂಟಾದೀತು. ಪರಮಾತ್ಮನನ್ನು ತಿಳಿದರೆ ಅವನಲ್ಲಿ ಪ್ರೇಮ ಉಂಟಾದೀತು.॥305॥</p>
<p class="Text para-style-override-3">x x x x</p>
<p class="Text">ಅವಶ್ಯಕವಾಗಿ ಸಿಗುವಂತಹ ಪರಮಾತ್ಮನಲ್ಲಿ ಪ್ರೇಮವಿಡು. ಅವಶ್ಯಕವಾಗಿ ಅಗಲುವಂತಹ ಪ್ರಪಂಚದ ಸೇವೆಮಾಡು.॥306॥</p>
<p class="Text para-style-override-3">x x x x</p>
<p class="Text">ತನ್ನ ಸುಖ ಮತ್ತು ಸ್ವಾರ್ಥದ ಗಂಧವೂ ಇಲ್ಲದಿರುವಲ್ಲಿಯೇ ಪ್ರೇಮ ಉಂಟಾಗುತ್ತದೆ.॥307॥</p>
<p class="Text para-style-override-3">x x x x</p>
<p class="Text">ಪ್ರೇಮವು ಮುಕ್ತಿಗಿಂತಲೂ ಮುಂದಿನ ವಸ್ತುವಾಗಿದೆ. ಮುಕ್ತಿಯಲ್ಲಾದರೋ ಜೀವಿಯು ರಸವನ್ನು ಅನುಭವಿಸುತ್ತಾನೆ. ಆದರೆ ಪ್ರೇಮದಲ್ಲಿ ಅವನು ರಸದ ದಾನಿಯಾಗುತ್ತಾನೆ.॥308॥</p>
<p class="Text para-style-override-3">x x x x</p>
<p class="Text">ಜ್ಞಾನಮಾರ್ಗದಲ್ಲಿ ದುಃಖ-ಬಂಧನ ಅಳಿದು ಹೋಗುತ್ತದೆ. ಹಾಗೂ ಸ್ವಸ್ವರೂಪದಲ್ಲಿ ಸ್ಥಿತಿ ಉಂಟಾಗುತ್ತದೆ, ಆದರೆ ಏನೂ ದೊರೆಯುವುದಿಲ್ಲ. ಭಕ್ತಿಮಾರ್ಗದಲ್ಲಿ ಪ್ರತಿಕ್ಷಣ ವರ್ಧಮಾನ ಪ್ರೇಮ ದೊರೆಯುತ್ತದೆ.॥309॥</p>
<p class="Text para-style-override-3">x x x x</p>
<p class="Text">ಜ್ಞಾನದ ಹೊರತು ಪ್ರೇಮವು ಮೋಹವಾಗಿ ಪರಿಣಮಿಸುತ್ತದೆ ಹಾಗೂ ಪ್ರೇಮದ ಹೊರತು ಜ್ಞಾನವು ಶೂನ್ಯವಾಗಿ ಪರಿಣಮಿಸುತ್ತದೆ.॥310॥</p>
<p class="Text para-style-override-3">x x x x</p>
<p class="Text">ಒಳಗೆ ಭಕ್ತಿಯ ಸಂಸ್ಕಾರ ಇದ್ದು ಭಗವತ್ ಕೃಪೆಯ ಆಶ್ರಯವಿರುವವನಿಗೆ ಮುಕ್ತಿಯಿಂದ ಸಂತೋಷವಾಗುವುದಿಲ್ಲ. ಭಗವಂತನ ಕೃಪೆಯು ಅವನ ಮುಕ್ತಿಯ ರಸವನ್ನು ಸಪ್ಪೆಯಾಗಿಸಿ, ಪ್ರೇಮದ ಅನಂತ ರಸವನ್ನು ಪ್ರದಾನವಾಡುತ್ತದೆ.॥311॥</p>
<p class="Text para-style-override-3">x x x x</p>
<p class="Text">ತನ್ನ ಮತದ ಅಗ್ರಹ, ಬೇರೆಯವರ ಮತದ ಉಪೇಕ್ಷೆ, ಖಂಡನೆ, ಅನಾದರ ಮಾಡದೇ ಇರುವುದರಿಂದ ಮುಕ್ತಿಯ ಬಳಿಕ ಭಕ್ತಿ(ಪ್ರೇಮ)ಯ ಪ್ರಾಪ್ತಿಯು ತಾನಾಗಿ ಆಗುತ್ತದೆ.॥312॥</p>
<p class="Text para-style-override-3">x x x x</p>
<p class="Text">ಭೋಗೇಚ್ಛೆಯು ಅಂತ್ಯವಾಗುತ್ತದೆ ಹಾಗೂ ಮುಮುಕ್ಷುತ್ವ ಅಥವಾ ಜಿಜ್ಞಾಸೆಯ ಪೂರ್ಣತೆ ಆಗುತ್ತದೆ. ಆದರೆ ಪ್ರೇಮ - ಪಿಪಾಸೆಯಾದರೋ ಅಂತ್ಯವಾಗುವುದಿಲ್ಲ. ಪೂರ್ತಿಯೂ ಅಗುವುದಿಲ್ಲ. ಬದಲಾಗಿ ಅದು ಪ್ರತಿಕ್ಷಣ ಹೆಚ್ಚುತ್ತಾ ಹೋಗುತ್ತದೆ.॥313॥</p>
<p class="Text para-style-override-3">x x x x</p>
<p class="Text">ಪ್ರಪಂಚದಲ್ಲಾದರೋ ಆಕರ್ಷಣೆ - ವಿಕರ್ಷಣೆ (ರುಚಿ-ಅರುಚಿ) ಎರಡೂ ಇವೆ. ಆದರೆ ಪರಮಾತ್ಮನಲ್ಲಿ ಆಕರ್ಷಣೆಯೊಂದೇ ಇದೆ. ವಿಕರ್ಷಣೆ ಇಲ್ಲವೇ ಇಲ್ಲ. ಒಂದೊಮ್ಮೆ ಇದ್ದರೆ ವಾಸ್ತವವಾಗಿ ಆಕರ್ಷಣೆ ಉಂಟಾಗಲೇ ಇಲ್ಲ ಎಂದು ತಿಳಿಯಬೇಕು.॥314॥</p>
<p class="Text para-style-override-3">x x x x</p>
<p class="Text para-style-override-2">ಪ್ರಾಪಂಚಿಕ ದೃಷ್ಟಿಯಲ್ಲಿ ಲೋಭರೂಪೀ ಆಕರ್ಷಣೆ ಅಲ್ಲದೆ ಧನದ ವಿಶೇಷ ಮಹತ್ವ ಇರುವುದಿಲ್ಲ. ಅಂತೆಯೇ ಪ್ರೇಮದ ಹೊರತು ಜ್ಞಾನದ ವಿಶೇಷ ಮಹತ್ವವಿಲ್ಲ ಅದರಲ್ಲಿ ಶೂನ್ಯವಾದ ಬರಬಲ್ಲದು.॥315॥<span></span></p>
<p class="Text"> </p>
<p class="Chapter-Heading" id="toc_marker-25">ದೊಡ್ಡಸ್ತಿಕೆ</p>
<p class="Text">ಉತ್ಪನ್ನ ಹಾಗೂ ನಷ್ಟವಾಗುವ ವಸ್ತುವಿನಿಂದ ತನ್ನನ್ನು ದೊಡ್ಡವನೆಂದು ಅಥವಾ ಸಣ್ಣವನೆಂದು ತಿಳಿಯುವುದು ಮೂರ್ಖತೆಯಾಗಿದೆ, ತುಚ್ಛತೆಯಾಗಿದೆ.॥316॥</p>
<p class="Text para-style-override-3">x x x x</p>
<p class="Text">ತನ್ನನ್ನು ಕಿರಿಯವನೆಂದೂ, ಬೇರೆಯವರನ್ನು ಹಿರಿಯವರೆಂದು ತಿಳಿಯುವುದೇ ನಿಜವಾದ ದೊಡ್ಡತನವಾಗಿದೆ. ತನ್ನನ್ನು ಹಿರಿಯ ಹಾಗೂ ಬೇರೆಯವರನ್ನು ಕಿರಿಯರೆಂದು ತಿಳಿಯುವುದು ನಿಜವಾದ ನೀಚತನವಾಗಿದೆ.॥317॥</p>
<p class="Text para-style-override-3">x x x x</p>
<p class="Text">ಬೇರೆಯವರನ್ನು ದೊಡ್ಡವರೆಂದು ತಿಳಿಯುವುದೇ ನಿಜವಾಗಿ ದೊಡ್ಡತನವಾಗಿದೆ. ಬೇರೆಯವರನ್ನು ಕೀಳಾಗಿಸುವವನು ಸ್ವತಃ ಕೀಳಾಗಿದ್ದಾನೆ, ಗುಲಾಮನಾಗಿದ್ದಾನೆ.॥318॥</p>
<p class="Text para-style-override-3">x x x x</p>
<p class="Text">ಹಣ, ಭೂಮಿ, ಮನೆ ಮುಂತಾದ ಜಡ ಪದಾರ್ಥಗಳ ಸಂಬಂಧದಿಂದ ತನ್ನನ್ನು ದೊಡ್ಡವನೆಂದು ತಿಳಿಯುವುದು ಬುದ್ಧಿ ಭ್ರಷ್ಟವಾದ ಲಕ್ಷಣವಾಗಿದೆ.॥319॥</p>
<p class="Text para-style-override-3">x x x x</p>
<p class="Text">ಪ್ರಾಪಂಚಿಕ ಪದಾರ್ಥಗಳಿಂದಾಗಿ ತನನ್ನು ದೊಡ್ಡವನೆಂದು ತಿಳಿಯುವವನನ್ನು ಪ್ರಾಪಂಚಿಕ ಪದಾರ್ಥಗಳು ತುಚ್ಛವಾಗಿಸುತ್ತದೆ.॥320॥</p>
<p class="Text para-style-override-3">x x x x</p>
<p class="Text para-style-override-2">ಮೊದಲು ನಾವು ದೊಡ್ಡವರಿದ್ದೆವು ಮತ್ತೆ ನಾವು ಧನವನ್ನು ಗಳಿಸಿದೆವು. ಈಗ ಆ ಧನದ ಕಾರಣ ತನ್ನನ್ನು ದೊಡ್ಡವನೆಂದು ತಿಳಿಯತೊಡಗಿದರೆ ನಿಜವಾಗಿ ಧನವು ದೊಡ್ಡದಾಯಿತು, ನಾವು ಸಣ್ಣವರಾದೆವು. ಧನದ ಗೌರವವಾಯಿತು, ನಮ್ಮ ಅಪಮಾನವಾಯಿತು.॥321॥<span></span></p>


<p class="Page-Break"> </p>
<p class="Chapter-Heading" id="toc_marker-26">ಬಂಧನ ಮತ್ತು ಮುಕ್ತಿ</p>
<p class="Text">ಶರೀರಾದಿ ಪ್ರಾಪಂಚಿಕ ಪದಾರ್ಥಗಳನ್ನು ತನ್ನದೆಂದು ತಿಳಿಯುವುದೇ ಬಂಧನವಾಗಿದೆ ಹಾಗೂ ತನ್ನದೆಂದು ತಿಳಿಯದಿರುವುದೇ ಮುಕ್ತಿಯಾಗಿದೆ. ತನ್ನದೆಂದು ತಿಳಿಯುವುದು ಅಥವಾ ತಿಳಿಯದಿರುವುದರಲ್ಲಿ ಎಲ್ಲರೂ ಸ್ವತಂತ್ರರಾಗಿದ್ದಾರೆ.॥322॥</p>
<p class="Text para-style-override-3">x x x x</p>
<p class="Text">ಪ್ರಾಪಂಚಿಕ ಎಲ್ಲ ಸಂಬಂಧಗಳು ಮುಕ್ತರಾಗಿಸುವಂತಹುದಾಗಿದೆ ಮತ್ತು ಬಂಧಿಸುವುದೂ ಆಗಿವೆ. ಕೇವಲ ಪರಮಾರ್ಥ (ಸೇವೆ) ಮಾಡವುದಕ್ಕಾಗಿ ಒಪ್ಪಿಕೊಂಡಿರುವ ಸಂಬಂಧವು ಮುಕ್ತವಾಗಿಸುವಂತಹುದು ಹಾಗೂ ಸ್ವಾರ್ಥಕ್ಕಾಗಿ ಒಪ್ಪಿಕೊಂಡಿರುವ ಸಂಬಂಧವು ಬಂಸುವಂತಹುದಾಗಿದೆ.॥323॥</p>
<p class="Text para-style-override-3">x x x x</p>
<p class="Text">ಮಾನವ ಶರೀರದ ದುರುಪಯೋಗಮಾಡುವುದರಿಂದ ಜೀವಿಯು ಬಂತಧಿನಾಗುತ್ತಾನೆ ಹಾಗೂ ಸದುಪಯೋಗ ಪಡಿಸಿಕೊಂಡಿರುವುದರಿಂದ ಮುಕ್ತನಾಗುತ್ತಾನೆ. ತನ್ನ ಸ್ವಾರ್ಥಕ್ಕಾಗಿ ಬೇರೆಯವರ ಕೆಡಕುಮಾಡುವುದು ಮಾನವ ಶರೀರದ ದುರುಪಯೋಗವಾಗಿದೆ ಮತ್ತು ತನ್ನ ಸ್ವಾರ್ಥವನ್ನು ತ್ಯಜಿಸಿ ಬೇರೆಯವರಿಗೆ ಹಿತಮಾಡುವುದು ಸದುಪಯೋಗವಾಗಿದೆ.॥324॥</p>
<p class="Text para-style-override-3">x x x x</p>
<p class="Text">ನಾಶವುಳ್ಳ ವಸ್ತುವಿಗೆ ಮಹತ್ವ ಕೊಡುವುದೇ ಬಂಧನವಾಗಿದೆ.॥325॥</p>
<p class="Text para-style-override-3">x x x x</p>
<p class="Text">ದೊರಕಿರುವುದನ್ನು ತನ್ನದೆಂದು ತಿಳಿಯದಿದ್ದರೆ ಮುಕ್ತಿ ಸ್ವತಃ ಸಿದ್ಧವಾಗಿದೆ.॥326॥</p>
<p class="Text para-style-override-3">x x x x</p>
<p class="Text">ಅನುಕೂಲತೆ - ಪ್ರತಿಕೂಲತೆಯೇ ಪ್ರಪಂಚವಾಗಿದೆ. ಅನುಕೂಲತೆ - ಪ್ರತಿಕೂಲತೆಯಲ್ಲಿ ಸಹಮತವಾಗುವುದರಿಂದ, ವಿರೋಧಿಸುವುದರಿಂದ ಮನುಷ್ಯನು ಬಂಧಿತನಾಗುತ್ತಾನೆ. ಹಾಗೂ ಸಹಮತ-ವಿರೋಧ ಮಾಡದೆ ಇರುವುದರಿಂದ ಮುಕ್ತನಾಗುತ್ತಾನೆ.॥327॥</p>
<p class="Text para-style-override-3">x x x x</p>
<p class="Text">ಶರೀರವು ಪ್ರಪಂಚದ ಅಂಶವಾಗಿದೆ ಹಾಗೂ ನಾವು (ಜೀವಿ) ಪರಮಾತ್ಮನ ಅಂಶರಾಗಿದ್ದೇವೆ. ಆದ್ದರಿಂದ ಶರೀರವನ್ನು ಪ್ರಪಂಚಕ್ಕೆ ಅರ್ಪಿಸಿಬಿಡು. ಅರ್ಥಾತ್ ಪ್ರಪಂಚದ ಸೇವೆಯಲ್ಲಿ ತೊಡಗಿಸು. ಹಾಗೂ ಸ್ವಯಂ ತನ್ನನ್ನು ಪರಮಾತ್ಮನಿಗೆ ಅರ್ಪಿಸಿದರೆ ಇಂದೇ ಮುಕ್ತಿ ಇದೆ.॥328॥</p>
<p class="Text para-style-override-3">x x x x</p>
<p class="Text">ಮುಕ್ತಿಯ ಇಚ್ಛೆ ಇರುವುದರಿಂದ ಶರೀರವು ಇರಬೇಕೆಂಬ ಇಚ್ಛೆ ಇರುವುದಿಲ್ಲ. ಒಂದುವೇಳೆ ಇದ್ದರೆ ಮುಕ್ತಿಯು ಇಲ್ಲವೇ ಇಲ್ಲ.॥329॥</p>
<p class="Text para-style-override-3">x x x x</p>
<p class="Text">ನಿಷ್ಕಾಮ ಭಾವದೊಂದಿಗೆ (ಬೇರೆಯವರಿಗಾಗಿ) ಕರ್ಮ ಮಾಡುವುದರಿಂದ ಮುಕ್ತಿಯಾಗುತ್ತದೆ. ಸಕಾಮಭಾದಿಂದ (ತನಗಾಗಿ) ಕರ್ಮ ಮಾಡುವುದರಿಂದ ಬಂಧನವಾಗುತ್ತದೆ. ಆದ್ದರಿಂದ ಮನುಷ್ಯನು ನಿಷ್ಕಾಮಭಾವದೊಂದಿಗೆ ತನ್ನ ಕರ್ತವ್ಯವನ್ನು ಪಾಲಿಸಬೇಕು.॥330॥</p>
<p class="Text para-style-override-3">x x x x</p>
<p class="Text">ಸಂಸಾರ ಬಂಧನದಿಂದ ಮುಕ್ತನಾಗಬೇಕೆಂದಿದ್ದರೆ, ಪ್ರಾಪ್ತವಸ್ತುಗಳಲ್ಲಿ ಮಮತೆ ಮತ್ತು ಅಪ್ರಾಪ್ತವಸ್ತುಗಳಲ್ಲಿ ಕಾಮನೆ ಇವುಗಳನ್ನು ತ್ಯಜಿಸಬೇಕು.॥331॥</p>
<p class="Text para-style-override-3">x x x x</p>
<p class="Text">ಭಗವಂತನ ಸೃಷ್ಟಿಯು ಎಂದೂ ಬಂಧಿಸುವುದಿಲ್ಲ. ದುಃಖಕೊಡುವುದಿಲ್ಲ. ಜೀವಿಯು ಉಂಟುಮಾಡಿದ ಸೃಷ್ಟಿ (ಅಹಂತೆ -ಮಮತೆ)ಯೇ ಬಂಧಿಸುತ್ತದೆ, ದುಃಖಕೊಡುತ್ತದೆ.॥332॥</p>
<p class="Text para-style-override-3">x x x x</p>
<p class="Text">ಯಾವುದನ್ನು ಮಾಡಬಾರದೋ ಅದನ್ನು ಮಾಡುವುದು ಮತ್ತು ಯಾವುದನ್ನು ಮಾಡಲಾರೆವೋ ಅದನ್ನು ಚಿಂತಿಸುವುದು, ಇವೆರಡೂ ಮುಖ್ಯ ಬಂಧನವಾಗಿದೆ.॥333॥</p>
<p class="Text para-style-override-3">x x x x</p>
<p class="Text">ವಸ್ತುವು ಸಿಗುವುದು ಅಥವಾ ಸಿಗದಿರುವುದು ಬಂಧನಕಾರಿಯಲ್ಲ. ಬದಲಾಗಿ ವಸ್ತುಗಳಲ್ಲಿ ಒಪ್ಪಿಕೊಂಡಿರುವ ಸಂಬಂಧವೇ ಬಂಧನಕಾರಿಯಾಗಿದೆ.॥334॥</p>
<p class="Text para-style-override-3">x x x x</p>
<p class="Text">ಪ್ರಪಂಚವನ್ನು ತನ್ನ ಸೇವೆಗಾಗಿ ತಿಳಿಯುವುದು ಬಂಧನದ ಕಾರಣವಾಗಿದೆ ಮತ್ತು ತನ್ನನ್ನು ಪ್ರಪಂಚದ ಸೇವೆಗಾಗಿ ತಿಳಿಯುವುದು ಮುಕ್ತಿಯ ಕಾರಣವಾಗಿದೆ.॥335॥</p>
<p class="Text para-style-override-3">x x x x</p>
<p class="Text">ಬಂಧನವು ಕ್ರಿಯೆಯಿಂದಾಗದೆ ಕಾಮನೆಯಿಂದ ಆಗುತ್ತದೆ.॥336॥</p>
<p class="Text para-style-override-3">x x x x</p>
<p class="Text">ಅಪ್ರಾಪ್ತ ವಸ್ತುವಿನ ಇಚ್ಛೆ ಹಾಗೂ ಪ್ರಾಪ್ತ ವಸ್ತುವಿನ ಮಮತೆಯೇ ಬಂಧನವಾಗಿದೆ, ಪರತಂತ್ರತೆಯಾಗಿದೆ.॥337॥</p>
<p class="Text para-style-override-3">x x x x</p>
<p class="Text">ಭೋಗಗಳ ಇಚ್ಛೆಯನ್ನು ತ್ಯಜಿಸಲಿಕ್ಕಾಗಿ ಮುಕ್ತಿಯನ್ನು ಇಚ್ಛಿಸುವುದು ಅವಶ್ಯಕವಾಗಿದೆ. ಆದರೆ ಮುಕ್ತಿಯನ್ನು ಪಡೆಯಲಿಕ್ಕಾಗಿ ಮುಕ್ತಿಯನ್ನು ಬಯಸುವುದು ಬಾಧಕವಾಗಿದೆ.॥338॥</p>
<p class="Text para-style-override-3">x x x x</p>
<p class="Text">ಮನುಷ್ಯನು ಕರ್ಮಗಳಿಂದ ಬಂಧಿತನಾಗದೆ ಕರ್ಮಗಳಲ್ಲಿ ಇಡುವ ಆಸಕ್ತಿ ಹಾಗೂ ಸ್ವಾರ್ಥಭಾವದಿಂದ ಬಂಧಿತನಾಗುತ್ತಾನೆ.॥339॥</p>
<p class="Text para-style-override-3">x x x x</p>
<p class="Text">ಯಾವುದೇ ಕರ್ಮದೊಂದಿಗೆ ಸ್ವಾರ್ಥದ ಸಂಬಂಧ ಜೋಡಿಸುವುದರಿಂದ ಆ ಕರ್ಮವು ತುಚ್ಛವೂ, ಬಂಧನಕಾರಕವೂ ಆಗುತ್ತದೆ.॥340॥</p>
<p class="Text para-style-override-3">x x x x</p>
<p class="Text">ಮನುಷ್ಯನು ತನಗಾಗಿ ಕರ್ಮಮಾಡುತ್ತಿರುವವರೆಗೆ, ಅವನ ಕರ್ಮವು ಮುಗಿಯುವುದಿಲ್ಲ ಹಾಗೂ ಅವನು ಕರ್ಮಗಳಿಂದ ಬಂಧಿತನಾಗುತ್ತಾನೆ.॥341॥</p>
<p class="Text para-style-override-3">x x x x</p>
<p class="Text">ಪ್ರಕೃತಿಯೊಂದಿಗೆ ಸಂಬಂಧವಿರುವತನಕ ಕರ್ಮಮಾಡುವುದು ಅಥವಾ ಮಾಡದಿರುವುದು ಎರಡೂ ಬಂಧನಕಾರಕ ‘ಕರ್ಮ’ವಾಗಿದೆ.॥342॥</p>
<p class="Text para-style-override-3">x x x x</p>
<p class="Text">ಸ್ವಯಂ(ಜೀವಿ)ಇದರ ಮುಕ್ತಿಯಾಗುತ್ತದೆ, ಶರೀರದ್ದಲ್ಲ. ಆದ್ದರಿಂದ ಮುಕ್ತನಾದ ಮೇಲೆ ಶರೀರ ಪ್ರಪಂಚದಿಂದ ಬೇರೆಯಾಗುವುದಿಲ್ಲ. ಬದಲಾಗಿ ಸ್ವಯಂ ಶರೀರ - ಪ್ರಪಂಚದಿಂದ ಬೇರೆಯಾಗುತ್ತದೆ.॥343॥</p>
<p class="Text para-style-override-3">x x x x</p>
<p class="Text">ಮುಕ್ತಿಯು ಹೊರಗಿನ ತ್ಯಾಗದಿಂದ ಆಗುವುದಿಲ್ಲ, ಬದಲಾಗಿ ಒಳಗಿನ ವೈರಾಗ್ಯದಿಂದ ಆಗುತ್ತದೆ.॥344॥</p>
<p class="Text para-style-override-3">x x x x</p>
<p class="Text">ನನಗೆ ಪಡೆಯುವುದು ಏನೂ ಇಲ್ಲ-ಕೇವಲ ಇಷ್ಟೇ ಮಾತಿನಿಂದ ಮುಕ್ತಿಯಾಗಿ ಹೋದೀತು.॥345॥</p>
<p class="Text para-style-override-3">x x x x</p>
<p class="Text">ಮುಕ್ತಿಯು ಸಹಜ-ಸ್ವಾಭಾವಿಕವಾಗಿದೆ. ಬಂಧನ ಕೃತಿಸಾಧ್ಯವಾಗಿದೆ.॥346॥</p>
<p class="Text para-style-override-3">x x x x</p>
<p class="Text para-style-override-2">ನಿಜವಾದ ಮುಕ್ತನೇ ಮುಕ್ತನಾಗುತ್ತಾನೆ. ಬದ್ಧನು ಮುಕ್ತನಾಗುವುದಿಲ್ಲ.॥347॥<span></span></p>


<p class="Page-Break"> </p>
<p class="Chapter-Heading" id="toc_marker-27">ಕೆಟ್ಟತನದ ತ್ಯಾಗ</p>
<p class="Text">ಸಾಧಕನು ಯಾರನ್ನೂ ಕೆಟ್ಟವನೆಂದು ತಿಳಿಯಬಾರದು. ಯಾರ ಕೆಡುಕನ್ನೂ ಮಾಡಬಾರದು, ಯಾರ ಕೆಡುಕನ್ನೂ ಎಣಿಸಬಾರದು. ಯಾರಲ್ಲಿಯೂ ಕೆಡುಕನ್ನು ನೋಡಬಾರದು, ಯಾರ ಕೆಡುಕನ್ನು ಕೇಳಬಾರದು, ಯಾರ ಕೆಡುಕನ್ನು ಹೇಳಬಾರದು. ಈ ಆರು ವಿಷಯಗಳನ್ನು ದೃಢತೆಯಿಂದ ಪಾಲಿಸಿದರೆ, ಸಾಧಕನು ಕೇಡುಕಿನಿಂದ ರಹಿತನಾಗಿಹೋಗುವನು.॥348॥</p>
<p class="Text para-style-override-3">x x x x</p>
<p class="Text">ಯಾರಾದರೂ ನಮಗೆ ಕೇಡನ್ನು ಮಾಡಿದರೆ, ಅವನ ಕೆಡುಕನ್ನು ಬಯಸದೆ ತನ್ನದೇ ಹಲ್ಲುಗಳಿಂದ ತನ್ನ ನಾಲಿಗೆ ಕಚ್ಚಿಕೊಂಡಂತಾಯಿತು ಎಂದು ತಿಳಿಯಿರಿ.॥349॥</p>
<p class="Text para-style-override-3">x x x x</p>
<p class="Text">ಕೆಡುಕನ್ನು ತ್ಯಾಗ ಮಾಡುವಷ್ಟು ಅವಶ್ಯಕತೆ ಒಳ್ಳೆಯದನ್ನು ಮಾಡುವುದರಲ್ಲಿ ಇಲ್ಲ. ಕೆಡುಕನ್ನು ತ್ಯಾಗಮಾಡಿದರೆ ಒಳ್ಳೆತನ ತನ್ನಿಂದ - ತಾನೇ ಉಂಟಾಗುತ್ತದೆ. ತಂದುಕೊಳ್ಳುವ ಅವಶ್ಯಕತೆ ಇಲ್ಲ.॥350॥</p>
<p class="Text para-style-override-3">x x x x</p>
<p class="Text">ನಾವು ಒಳ್ಳೆಯದೆಂದು ತಿಳಿದಿರುವುದನ್ನು ಪೂರ್ಣವಾಗಿ ಪಾಲಿಸುವ ಜವಾಬ್ದಾರಿ ನಮ್ಮ ಮೇಲಿದೆ. ಆದರೆ ಕೆಟ್ಟದೆಂದು ತಿಳಿದಿರುವುದನ್ನು ಪೂರ್ಣವಾಗಿ ತ್ಯಾಗ ಮಾಡುವ ಜವಾಬ್ದಾರಿಯೂ ನಮ್ಮ ಮೇಲಿದೆ. ಅದರ ತ್ಯಾಗಕ್ಕೆ ಬಲ, ಯೋಗ್ಯತೆ, ಜ್ಞಾನ, ಸಾಮರ್ಥ್ಯವನ್ನು ಭಗವಂತನು ನಮಗೆ ಕೊಟ್ಟಿರುವನು.॥351॥</p>
<p class="Text para-style-override-3">x x x x</p>
<p class="Text">ಪರಾಕ್ರಮವು ಒಳ್ಳೆಯದನ್ನು ಮಾಡುವುದರಲ್ಲಿದೆ, ಯಾರ ಕೇಡನ್ನೂ ಮಾಡುವುದರಲ್ಲಿ ಇಲ್ಲ.॥352॥</p>
<p class="Text para-style-override-3">x x x x</p>
<p class="Text">ತನ್ನ ಶ್ರೇಯಸ್ಸನ್ನು ಬಯಸುವವನು ಯಾರ ಕುರಿತೂ ಕೆಟ್ಟ ಭಾವನೆ ಇಡಬಾರದು.॥353॥</p>
<p class="Text para-style-override-3">x x x x</p>
<p class="Text">ಬೇರೆಯವರ ಕುರಿತು ನಮ್ಮ ಕೆಟ್ಟ ಭಾವನೆ ಇರುವುದರಿಂದ, ಅವನ ಕೆಟ್ಟದಾಗುತ್ತದೋ ಇಲ್ಲವೋ ಇದು ನಿಶ್ಚಿತವಾಗಿಲ್ಲ. ಆದರೆ ನಮ್ಮ ಅಂತಃಕರಣವಾದರೋ ಖಂಡಿತವಾಗಿ ಮಲಿನವಾಗುತ್ತದೆ.॥354॥</p>
<p class="Text para-style-override-3">x x x x</p>
<p class="Text">ಯಾರಿಗಾದರೂ ಕೆಟ್ಟದನ್ನು ಮಾಡಿದರೆ, ಅವನಿಗೆ ಆಗುವಂತಹುದೇ ಕೆಡುಕೇ ಆಗುವುದು. ಆದರೆ ತನಗೆ ಹೊಸ ಪಾಪ ತಟ್ಟೀತು ಜ್ಞಾಪಕವಿರಲಿ.॥355॥</p>
<p class="Text para-style-override-3">x x x x</p>
<p class="Text">ಒಳ್ಳೆಯದನ್ನು ಮಾಡುವುದರಿಂದ ಸೀಮಿತ ಒಳ್ಳೆಯತನವಾದೀತು. ಆದರೆ ಕೆಟ್ಟದನ್ನು ಬಿಡುವುದರಿಂದ ಅಸೀಮ ಒಳ್ಳೆತನ ಉಂಟಾದೀತು.॥356॥</p>
<p class="Text para-style-override-3">x x x x</p>
<p class="Text para-style-override-2">ಒಳ್ಳೆಯವರಾಗಲು ನಾವು ಏನನ್ನು ಮಾಡುವ ಅವಶ್ಯಕತೆ ಇಲ್ಲ. ಕೇವಲ ಕೆಟ್ಟತನವನ್ನು ಪೂರ್ಣವಾಗಿ ಬಿಟ್ಟು ಬಿಟ್ಟರೆ, ನಾವು ಒಳ್ಳೆಯವರಾಗಿ ಹೋದೆವು.।।357।।<span></span></p>


<p class="Page-Break"> </p>
<p class="Chapter-Heading" id="toc_marker-28">ಭಕ್ತ</p>
<p class="Text">ಭಗವದ್ಭಕ್ತನ ಮೂಲಕ ಕರ್ಮಗಳಾಗುವುದಿಲ್ಲ. ಬದಲಾಗಿ ಅವನಿಂದ ಪ್ರತಿಕ್ಷಣವು ಪೂಜೆಯಾಗುತ್ತದೆ; ಏಕೆಂದರೆ ಪ್ರತಿಯೊಂದು ಕರ್ಮದಲ್ಲಿ ಅವನಿಗೆ ಪೂಜೆಯ ಭಾವವಿರುತ್ತದೆ.॥358॥</p>
<p class="Text para-style-override-3">x x x x</p>
<p class="Text">ಭಗವಂತನಲ್ಲಿ ತೊಡಗಿರುವ ಮನಸ್ಸನ್ನು ಸಾಮಾನ್ಯ ಮನುಷ್ಯರು ತಿಳಿಯಲಾರರು; ಏಕೆಂದರೆ ಅವನು ಭಗವಂತನ ಆಸ್ಥಾನದ ಸದಸ್ಯನಾಗಿರುತ್ತಾನೆ.॥359॥</p>
<p class="Text para-style-override-3">x x x x</p>
<p class="Text">ಲೋಭಿಯ ದೃಷ್ಟಿಯು ಧನದಲ್ಲೇ ಇರುವಂತೆ, ಭಕ್ತನ ದೃಷ್ಟಿಯು ಭಗವಂತನಲ್ಲೇ ಇರಬೇಕು.॥360॥</p>
<p class="Text para-style-override-3">x x x x</p>
<p class="Text">ದೇವತೆಗಳು ತನ್ನ ಉಪಾಸಕರಿಗೆ (ಅವನ ಉಪಾಸನೆ ಸಾಂಗೋಪಾಂಗವಾದಾಗ) ಅವರ ಹಿತ ಅಹಿತದ ವಿಚಾರ ಮಾಡದೆ ಅವನು ಬಯಸಿದ ವಸ್ತುಗಳನ್ನು ಕೊಟ್ಟುಬಿಡುತ್ತಾರೆ. ಆದರೆ ಪರಮಪಿತಾ ಭಗವಂತನು ತನ್ನ ಭಕ್ತರಿಗೆ ತನ್ನ ಇಚ್ಛೆಯಂತೆಯೇ ವಸ್ತುಗಳನ್ನು ಕೊಡುತ್ತಾನೆ. ಅದರಿಂದ ಅವರ ಪರಮ ಹಿತವಾಗುತ್ತದೆ.॥361॥</p>
<p class="Text para-style-override-3">x x x x</p>
<p class="Text">ನೀವು ಭಗವಂತನಿಗೆ ದಾಸರಾದರೆ ಭಗವಂತನು ನಿಮ್ಮನ್ನು ಒಡೆಯ ನನ್ನಾಗಿಸುತ್ತಾನೆ.॥362॥</p>
<p class="Text para-style-override-3">x x x x</p>
<p class="Text">ಭಗವಂತನ ಭಕ್ತನು ಎಷ್ಟೇ ನೀಚ ಜಾತಿಯವನಾಗಿದ್ದರೂ ಅವನು ಭಕ್ತಿಹೀನ ವಿದ್ವಾನ್ ಬ್ರಾಹ್ಮಣನಿಗಿಂತಲೂ ಶ್ರೇಷ್ಠನಾಗಿದ್ದಾನೆ.॥363॥</p>
<p class="Text para-style-override-3">x x x x</p>
<p class="Text">ಭಗವಂತನು ಹೃದಯದಲ್ಲಿ ಭಕ್ತನ ಕುರಿತು ಆದರ ಇಡುವಷ್ಟು ಪ್ರಪಂಚದಲ್ಲಿ ಬೇರೆಯಾರೂ ಇಡಲಾರನು.॥364॥</p>
<p class="Text para-style-override-3">x x x x</p>
<p class="Text">ಯಾವ ಭಕ್ತನಿಗೆ ತನ್ನಲ್ಲಿ ಏನೂ ವಿಶೇಷತೆ ಕಂಡು ಬರುವುದಿಲ್ಲವೋ , ತನ್ನಲ್ಲಿ ಯಾವುದೇ ಮಾತಿನ ಅಭಿಮಾನವಿರುವುದಿಲ್ಲವೋ, ಆ ಭಕ್ತನಲ್ಲಿ ಭಗವಂತನ ವಿಲಕ್ಷಣತೆ ಕಂಡು ಬರುತ್ತದೆ.॥365॥</p>
<p class="Text para-style-override-3">x x x x</p>
<p class="Text">ಶರಣಾಗತನಾದ ಭಕ್ತನಿಗೆ ಭಜನೆ ಮಾಡಬೇಕಾಗುವುದಿಲ್ಲ. ಬದಲಾಗಿ ಅವನಿಂದ ತನ್ನಿಂದ ತಾನೇ ಸ್ವಾಭಾವಿಕವಾಗಿ ಭಜನೆ ಆಗುತ್ತಿರುತ್ತದೆ.॥366॥</p>
<p class="Text para-style-override-3">x x x x</p>
<p class="Text">ಭಕ್ತನು ಭಗವಂತನನ್ನು ಯಾವ ರೂಪದಲ್ಲಿ ನೋಡಲು ಬಯಸುತ್ತಾನೋ ಭಗವಂತನು ಅವನ ಭಾವಕ್ಕನುಸಾರ ಹಾಗೆಯೇ ದರ್ಶನ ಕೊಡುತ್ತಾನೆ.॥367॥</p>
<p class="Text para-style-override-3">x x x x</p>
<p class="Text">ಭಗವದ್ಭಕ್ತನನ್ನು ದೇವತೆ ಎಂದು ಹೇಳುವುದು ಅವನ ನಿಂದೆಯಾಗಿದೆ. ಏಕೆಂದರೆ ಅವನ ಅಂತಸ್ತು ದೇವತೆಗಳಿಗಿಂತಲೂ ತುಂಬಾ ಎತ್ತರವಿರುತ್ತದೆ.॥368॥</p>
<p class="Text para-style-override-3">x x x x</p>
<p class="Text">ಪ್ರೇಮಿ ಭಕ್ತರು ಭಗವಂತನ ವೈಭವದಿಂದ ಆಕರ್ಷಿತರಾಗದೆ, ಅವನ ಆತ್ಮೀಯತೆಯಿಂದ ಆಕರ್ಷಿತರಾಗುತ್ತಾರೆ.॥369॥</p>
<p class="Text para-style-override-3">x x x x</p>
<p class="Text">ಪ್ರೇಮಿಯ ಮಾತು ಪ್ರೇಮಿಯೇ ತಿಳಿಯಬಲ್ಲನು, ಜ್ಞಾನಿ ತಿಳಿಯಲಾರನು. ಹಾಗಿರುವಾಗ ಅಜ್ಞಾನಿಯು ಹೇಗೆ ತಿಳಿಯಬಲ್ಲನು?॥370॥</p>
<p class="Text para-style-override-3">x x x x</p>
<p class="Text para-style-override-2">ಭಕ್ತನಿಗೆ ಭಗವಂತನ ಸೇವೆಯಿಂದ ಆನಂದ ದೊರೆಯುತ್ತದೆ. ಭಗವಂತನಿಗೆ ಭಕ್ತನ ಸೇವೆಯಿಂದ ಆನಂದ ದೊರೆಯುತ್ತದೆ.॥371॥<span></span></p>


<p class="Page-Break"> </p>
<p class="Chapter-Heading" id="toc_marker-29">ಭಗವಂತ</p>
<p class="Text">ಒಂದು ಭಗವತತ್ತ್ವ ಅಥವಾ ಪರಮಾತ್ಮ ತತ್ತ್ವವೇ ನಿಜವಾದ ತತ್ತ್ವವಾಗಿದೆ. ಅದಲ್ಲದೆ ಎಲ್ಲವೂ ಅತತ್ತ್ವವಾಗಿದೆ.॥372॥</p>
<p class="Text para-style-override-3">x x x x</p>
<p class="Text">ಅಂತಃಕರಣದಲ್ಲಿ ಸಂಸಾರದ ಮಹತ್ವವಿರುವ ತನಕ ಭಗವಂತನ ಮಹತ್ವ ಅರಿವಿಗೆ ಬರಲಾರದು.॥373॥</p>
<p class="Text para-style-override-3">x x x x</p>
<p class="Text">ಭಗವಂತನನ್ನು ಮನ-ಬುದ್ಧಿ-ಇಂದ್ರಿಯಗಳಿಂದ ತಿಳಿಯಲಾಗುವುದಿಲ್ಲ. ಸ್ವಯಂನಿಂದಲೇ ತಿಳಿಯಲಾಗುತ್ತದೆ.॥374॥</p>
<p class="Text para-style-override-3">x x x x</p>
<p class="Text">ನಾವು ಅತಿ ದೂರವೆಂದು ಯಾವ ವಸ್ತುವನ್ನು ತಿಳಿಯುತ್ತೇವೋ, ಶರೀರವು ಅದರಿಂದಲೂ ಹೆಚ್ಚುದೂರವಿದೆ. ಅತಿ ಹತ್ತಿರವೆಂದು ತಿಳಿಯುವ ವಸ್ತುವಿನಿಂದಲೂ ಪರಮಾತ್ಮನು ಹೆಚ್ಚು ಹತ್ತಿರವಿದ್ದಾನೆ.॥375॥</p>
<p class="Text para-style-override-3">x x x x</p>
<p class="Text">ದೊರಕುವ ಪ್ರತಿಯೊಂದು ವಸ್ತುವು ಅಗಲುವಂತಹುದು, ಆದರೆ ನಿತ್ಯಪ್ರಾಪ್ತ ಪರಮಾತ್ಮ ತತ್ತ್ವವು ಎಂದೂ ಯಾವುದೇ ಅವಸ್ಥೆಯಲ್ಲಿಯೂ ಅಗಲುವುದಿಲ್ಲ ಬೇಕಾದರೆ ನಮಗೆ ಅನುಭವವಾಗಲಿ, ಆಗದಿರಲಿ.॥376॥</p>
<p class="Text para-style-override-3">x x x x</p>
<p class="Text">ಪ್ರಪಂಚವು ಅಭಾವರೂಪವೇ ಆಗಿದೆ. ಭಾವರೂಪದಿಂದ ಕೇವಲ ಒಂದೇ ಅಕ್ರಿಯತತ್ವ ಪರಮಾತ್ಮನೇ ಆಗಿದ್ದಾನೆ. ಅವನ ಸತ್ತೆಯಿಂದ ಅಭಾವರೂಪೀ ಪ್ರಪಂಚವೂ ಅಸ್ತಿತ್ವವಿರುವಂತೆ ಕಂಡು ಬರುತ್ತದೆ.॥377॥</p>
<p class="Text para-style-override-3">x x x x</p>
<p class="Text">ನಾವು ‘ಇದೆ’ (ಸತ್ತೆ)ಎಂಬುದನ್ನು ಪರಮಾತ್ಮನದೆಂದು ತಿಳಿಯದೆ ಪ್ರಪಂಚದ್ದೆಂದು ತಿಳಿದುಕೊಳ್ಳುತ್ತೇವೆ-ಇದೇ ತಪ್ಪಾಗಿದೆ.॥378॥</p>
<p class="Text para-style-override-3">x x x x</p>
<p class="Text">ಪ್ರಪಂಚದಲ್ಲಿ ಯಾರೂ ಆಳನ್ನು ತನ್ನ ಒಡೆಯನನ್ನಾಗಿಸುವುದಿಲ್ಲ. ಆದರೆ ಭಗವಂತನು ಶರಣಾಗತ ಭಕ್ತನನ್ನು ತನ್ನ ಒಡೆಯನನ್ನಾಗಿಸಿಕೊಳ್ಳುತ್ತಾನೆ. (ಅವನ ವಶವಾಗಿಹೋಗುತ್ತಾನೆ.) ಇಂತಹ ಔದಾರ್ಯ ಕೇವಲ ಆತನಲ್ಲೇ ಇದೆ.॥379॥</p>
<p class="Text para-style-override-3">x x x x</p>
<p class="Text">ಸದಾಕಾಲ ನಮ್ಮೊಂದಿಗೆ ಇರುವ ಹಾಗೂ ನಾವು ಸದಾಕಾಲ ಅದರೊಂದಿಗೆ ಇರುವಂತಹ ವಸ್ತು ಭಗವಂತನದಲ್ಲದೆ ಬೇರೆಯಾವುದೂ ಇಲ್ಲವೇ ಇಲ್ಲ.॥380॥</p>
<p class="Text para-style-override-3">x x x x</p>
<p class="Text">ಪ್ರತಿಕ್ಷಣ ಬದಲಾಗುತ್ತಿರುವ ಪ್ರಪಂಚದಲ್ಲಿ ಇರುವ ವಿಶ್ವಾಸವೇ ಭಗವಂತನಲ್ಲಿ ವಿಶ್ವಾಸ ಉಂಟಾಗಲು ಬಿಡುವುದಿಲ್ಲ.॥381॥</p>
<p class="Text para-style-override-3">x x x x</p>
<p class="Text">ಸೂರ್ಯನು ಪ್ರಕಟನಾಗುತ್ತಾನೆ, ಹುಟ್ಟುವುದಿಲ್ಲ. ಹೀಗೆಯೇ ಭಗವಂತನು ಅವತರಿಸುವಾಗ ಪ್ರಕಟನಾಗುತ್ತಾನೆ. ನಮ್ಮಂತೆ ಹುಟ್ಟುವುದಿಲ್ಲ.॥382॥</p>
<p class="Text para-style-override-3">x x x x</p>
<p class="Text">‘ಪರಮಾತ್ಮನಿದ್ದಾನೆ’ ಇದನ್ನು ಒಪ್ಪಿಕೊಂಡರೆ ಸಾಕು. ‘ಪರಮಾತ್ಮನು ಹೇಗಿದ್ದಾನೆ’ ಇದನ್ನು ತಿಳಿಯುವ ಅವಶ್ಯಕತೆಯಿಲ್ಲ.॥383॥</p>
<p class="Text para-style-override-3">x x x x</p>
<p class="Text">ಭಗವಂತನು ಸರ್ವಸಮರ್ಥನಾಗಿದ್ದರೂ ನಮ್ಮಿಂದ ದೂರವಾಗಲು ಅಸಮರ್ಥನಾಗಿದ್ದಾನೆ.॥384॥</p>
<p class="Text para-style-override-3">x x x x</p>
<p class="Text">ಭಗವಂತನು ಇಲ್ಲಿದ್ದಾನೆ ಭಗವಂತನು ಅಲ್ಲಿದ್ದಾನೆ, ಅಲ್ಲಿ - ಇಲ್ಲಿ ಎಲ್ಲೆಲ್ಲಿಯೂ ಇದ್ದಾನೆ. ಅಂದರೆ, ಭಗವಂತನು ದೇಶ, ಕಾಲ, ವಸ್ತು ವ್ಯಕ್ತಿ ಮುಂತಾದವುಗಳಿಂದ ಸರ್ವಥಾ ಅತೀತನಾಗಿದ್ದಾನೆ.॥385॥</p>
<p class="Text para-style-override-3">x x x x</p>
<p class="Text">ಭಗವಂತನು ಎಲ್ಲೆಡೆ ಇದ್ದಾನೆ ಆದರೆ ಕರೆಯುವವರು ಬೇಕು. ಕಂಬಗಳು ಬೇಕಾದಷ್ಟಿದೆ ಆದರೆ ಪ್ರಹ್ಲಾದನು ಬೇಕು.॥386॥</p>
<p class="Text para-style-override-3">x x x x</p>
<p class="Text">ಭಗವಂತನ ಅಭಾವ ಎಲ್ಲೂ ಇಲ್ಲ, ಕೇವಲ ಅವನನ್ನು ನೋಡುವವರ ಅಭಾವವಿದೆ.॥387॥</p>
<p class="Text para-style-override-3">x x x x</p>
<p class="Text">ಪ್ರಾಪಂಚಿಕ ದೃಷ್ಟಿಯುಳ್ಳವನು ‘ಭಗವಂತನು ಎಲ್ಲಿದ್ದಾನೆ?’ ಎಂದು ಕೇಳುತ್ತಾನೆ. ಭಗವಂತನ ಮೇಲೆ ದೃಷ್ಟಿಯುಳ್ಳವನು ಹೇಳುತ್ತಾನೆ - ‘ಭಗವಂತನು ಎಲ್ಲಿ ಇಲ್ಲ?’॥388॥</p>
<p class="Text para-style-override-3">x x x x</p>
<p class="Text">ಸೂರ್ಯನು ಮೋಡಗಳಿಂದ ಮುಚ್ಚಿಹೋಗದೆ. ನಮ್ಮ ಕಣ್ಣುಗಳೇ ಮೋಡದಿಂದ ಮುಚ್ಚಿಹೋಗುತ್ತವೆ. ಹಾಗೆಯೇ ಪರಮಾತ್ಮನು ಯಾವುದರಿಂದಲೂ ಮುಚ್ಚಿ ಹೋಗುವುದಿಲ್ಲ. ನಮ್ಮ ಬುದ್ಧಿಯೇ ಯಾವುದರಿಂದಲಾದರೂ ಮುಚ್ಚಿಹೋಗುತ್ತದೆ.॥389॥</p>
<p class="Text para-style-override-3">x x x x</p>
<p class="Text">ಭಗವಂತನು ಜೀವಿಯನ್ನು ತನ್ನ ದಾಸ(ಅಳು)ನನ್ನಾಗಿಸಿಕೊಳ್ಳಲು ಬಯಸದೆ, ಸ್ನೇಹಿತ(ತನ್ನಂತೆ)ನನ್ನಾಗಿಸುತ್ತಾನೆ.॥390॥</p>
<p class="Text para-style-override-3">x x x x</p>
<p class="Text">ಸತ್ ಅಸತ್ತಿನ ವಿರೋಧಿಯಾಗಿರದೆ ಅದಕ್ಕೆ ಸತ್ತಾ (ಅಸ್ತಿತ್ವ) ಕೊಡುವಂತಹುದು. ಸತ್ ಇದರ ಜಿಜ್ಞಾಸೆಯೇ ಅಸತ್ತಿನ ವಿರೋಧಿಯಾಗಿದೆ.॥391॥</p>
<p class="Text para-style-override-3">x x x x</p>
<p class="Text">ಸತ್ ಇಲ್ಲದೆ ಅಸತ್ತನ್ನು ನೋಡಲಾಗುವುದಿಲ್ಲ ಹಾಗೂ ಅಸತ್ತಿಲ್ಲದೆ ಸತ್ತೆಯ ವರ್ಣನೆ ಮಾಡಲಾಗುವುದಿಲ್ಲ.॥392॥</p>
<p class="Text para-style-override-3">x x x x</p>
<p class="Text">ಪರಮಾತ್ಮ ತತ್ತ್ವದ ವರ್ಣನೆಯಾಗುವುದಿಲ್ಲ ಬದಲಾಗಿ ಅನುಭವವಾಗುತ್ತದೆ.॥393॥</p>
<p class="Text para-style-override-3">x x x x</p>
<p class="Text">ಪರಮಾತ್ಮ ತತ್ತ್ವವಲ್ಲದೆ ಬೇರೆ ಎಷ್ಟೇ ಸ್ವೀಕೃತಿ ಇದ್ದರೆ, ಅಷ್ಟೇ ಅಜ್ಞಾನವಿದೆ.॥394॥</p>
<p class="Text para-style-override-3">x x x x</p>
<p class="Text">ಜಗನ್ನಾಥನಾದ ಭಗವಂತನಿರುವಾಗ ತನ್ನನ್ನು ಅನಾಥನೆಂದು ತಿಳಿಯುವುದು ಮೂರ್ಖತೆಯಾಗಿದೆ.॥395॥</p>
<p class="Text para-style-override-3">x x x x</p>
<p class="Text">ಮನುಷ್ಯನು ಈಶ್ವರನಲ್ಲಿ ಕೇವಲ ವಿಶ್ವಾಸವನ್ನೇ ಇರಿಸಬೇಕು. ಅವನು ಪ್ರಪಂಚದಲ್ಲಿ ವಿಶ್ವಾಸ ಮತ್ತು ಈಶ್ವರನಲ್ಲಿ ವಿವೇಕವಿರಿಸಿದರೆ ನಾಸ್ತಿಕನಾಗಿ ಹೋದಾನು.॥396॥</p>
<p class="Text para-style-override-3">x x x x</p>
<p class="Text">ಸಾಧಕನಿಗೆ ಮೊದಲು ಭಗವಂತನು ದೂರವಾಗಿ ಕಾಣುತ್ತಾನೆ, ಮತ್ತೆ ಹತ್ತಿರ ಕಾಣುತ್ತಾನೆ, ಬಳಿಕ ತನ್ನಲ್ಲಿ ಕಂಡು ಬರುತ್ತಾನೆ, ಕೊನೆಗೆ ಎಲ್ಲೆಡೆ ಕೇವಲ ಭಗವಂತನೇ ಕಾಣುತ್ತಾನೆ.॥397॥</p>
<p class="Text para-style-override-3">x x x x</p>
<p class="Text">ಪರಮಾತ್ಮನಲ್ಲಿ ಜೀವನಿದ್ದಾನೆ ಹಾಗೂ ಜೀವಿಯಲ್ಲಿ ಜಗತ್ತು ಇದೆ. ಆದ್ದರಿಂದ ಪರಮಾತ್ಮನಲ್ಲಿ ಸ್ವತಂತ್ರ ಸತ್ತೆ ಇದೆ. ಆದರೆ ಜೀವಿ ಮತ್ತು ಜಗತ್ತು ಇವುಗಳಿಗೆ ಸ್ವತಂತ್ರ ಸತ್ತೆ ಇಲ್ಲ.॥398॥</p>
<p class="Text para-style-override-3">x x x x</p>
<p class="Text para-style-override-2">ಸಂಪೂರ್ಣ ದೇಶ, ಕಾಲ, ಕ್ರಿಯೆ, ವಸ್ತು, ವ್ಯಕ್ತಿ, ಅವಸ್ಥೆ, ಪರಿಸ್ಥಿತಿ, ಘಟನೆ ಮುಂತಾದವುಗಳು ಅಭಾವವಾಗಿ ಹೋದ ಮೇಲೆಯೂ ಉಳಿಯುವ ಶೇಷವೇ ಪರಮಾತ್ಮ ತತ್ತ್ವವಾಗಿದೆ.॥399॥<span></span></p>


<p class="Page-Break"> </p>
<p class="Chapter-Heading" id="toc_marker-30">ಭಗವತ್ ಕೃಪೆ</p>
<p class="Text">ಹಸುವಿನ ಹಾಲು ಹಸುವಿಗಾಗಿ ಇರದೆ ಬೇರೆಯವರಿಗಾಗಿಯೇ ಇದೆ. ಹೀಗೆಯೇ ಭಗವಂತನ ಕೃಪೆ ಭಗವಂತನಿಗಾಗಿ ಇರದೆ ಬೇರೆಯವರಿಗೆ (ನಮ್ಮೆಲ್ಲರಿಗೆ) ಇದೆ.॥400॥</p>
<p class="Text para-style-override-3">x x x x</p>
<p class="Text">ಭಗವಂತನ ದಯೆಯನ್ನು ಬಯಸುವೆಯಾದರೆ ತನ್ನಿಂದ ಕಿರಿಯರಮೇಲೆ ದಯೆ ತೋರಿಸು, ಆಗ ಭಗವಂತನು ದಯೆ ಮಾಡುವವನು. ದಯೆುಯನ್ನು ಬಯಸುತ್ತಿರುವೆ ಆದರೆ ಪಡೆಯುವುದಿಲ್ಲ - ಇದು ಅನ್ಯಾಯವಾಗಿದೆ. ತನ್ನ ಜ್ಞಾನದ ತಿರಸ್ಕಾರವಾಗಿದೆ.॥401॥</p>
<p class="Text para-style-override-3">x x x x</p>
<p class="Text">ಅರ್ಜುನನಿಗೂ ಮತ್ತೊಮ್ಮೆ ಗೀತೆಯು ಕೇಳಲು ಸಿಗಲಿಲ್ಲ, ಅದು ನಮಗೆ ದಿನನಿತ್ಯ ಓದಲು - ಕೇಳಲು ದೊರಕಿದೆ - ಇದು ಭಗವಂತನ ಎಂತಹ ವಿಲಕ್ಷಣ ಕೃಪೆಯಾಗಿದೆ.॥402॥</p>
<p class="Text para-style-override-3">x x x x</p>
<p class="Text">ಇಂದಿನವರೆಗೆ ಆದ ಎಲ್ಲ ಮಹಾತ್ಮರೂ ಭಗವತ್ಕೃಪೆಯಿಂದಲೇ ಜೀವನ್ಮುಕ್ತ ತತ್ತ್ವಜ್ಞ ಹಾಗೂ ಭಗವತ್ ಪ್ರೇಮಿಗಳಾಗಿದ್ದಾರೆ. ತನ್ನ ಪುರಷಾರ್ಥದಿಂದ ಅಲ್ಲ.॥403॥</p>
<p class="Text para-style-override-3">x x x x</p>
<p class="Text para-style-override-2">ಸ್ವತಃಸಿದ್ಧ ಪರಮಪದದ ಪ್ರಾಪ್ತಿಯು ತನ್ನ ಕರ್ಮದಿಂದಾಗಲಿ ಪುರುಷಾರ್ಥದಿಂದಾಗಲಿ, ಸಾಧನೆಯಿಂದಾಗಲಿ ಆಗುವುದಿಲ್ಲ. ಇದಾದರೋ ಕೇವಲ ಭಗವತ್ಕೃಪೆಯಿಂದಲೇ ಆಗುತ್ತದೆ.॥404॥<span></span></p>


<p class="Page-Break"> </p>
<p class="Chapter-Heading" id="toc_marker-31">ಭಗವತ್ ಪ್ರಾಪ್ತಿ</p>
<p class="Text">ನಿಜವಾದ ಹೃದಯದಿಂದ ಭಗವಂತನನ್ನು ಬಯಸುತ್ತಿರುವ ಮನುಷ್ಯನು ಯಾವುದೇ ವರ್ಣ, ಆಶ್ರಮ, ಸಂಪ್ರದಾಯ, ಪರಿಸ್ಥಿತಿಯವನಾಗಿರಲಿ, ಎಷ್ಟೇ ಪಾಪಿ ದುರಾಚಾರಿಯಾಗಿರಲಿ, ಅವನು ಭಗವತ್ಪ್ರಾಪ್ತಿಯ ಪೂರ್ಣ ಅಧಿಕಾರಿಯಾಗಿದ್ದಾನೆ. ॥405॥</p>
<p class="Text para-style-override-3">x x x x</p>
<p class="Text">ಸಾಧಕನು ಪ್ರಪಂಚದಲ್ಲಿ ಆಸೆ ಇಡಬಾರದು ಏಕೆಂದರೆ ಅದು ಯಾವಾಗಲೂ ಇರುವುದಿಲ್ಲ. ಪರಮಾತ್ಮನಿಂದ ನಿರಾಶನಾಗಬಾರದು. ಏಕೆಂದರೆ ಅವನ ಅಭಾವ ಎಂದೂ ಆಗುವುದಿಲ್ಲ.॥406॥</p>
<p class="Text para-style-override-3">x x x x</p>
<p class="Text">ಭಗವಂತನ ವಿಷಯದಲ್ಲಿ ತೃಪ್ತಿ ಪಡುವುದು ಮತ್ತು ಪ್ರಪಂಚದ ಕುರಿತು ತೃಪ್ತನಾಗಿರುವುದು ಮಹಾನ್ ಹಾನಿಕಾರಕವಾಗಿದೆ.॥407॥</p>
<p class="Text para-style-override-3">x x x x</p>
<p class="Text">ಮೀನು ನೀರಿಲ್ಲದೆ ತಳಮಳಿಸುವಂತೆ, ನಾವು ಭಗವಂತನಿಗಾಗಿ ತಳಮಳಿಸಿದರೆ ಭಗವಂತನು ಸಿಗುವುದರಲ್ಲಿ ತಡವಾಗಲಾರದು.॥408॥</p>
<p class="Text para-style-override-3">x x x x</p>
<p class="Text">ಭಗವಂತನ ಪ್ರಾಪ್ತಿಯಾದ ಮೇಲೆ ಮತ್ತೆ ಮಾಡುವುದು, ತಿಳಿಯುವುದು ಪಡೆಯುವುದು ಏನೂ ಬಾಕಿ ಉಳಿಯುವುದಿಲ್ಲ. ಇದರಲ್ಲೇ ಮನುಷ್ಯ ಜೀವನದ ಪೂರ್ಣತೆ, ಸಫಲತೆ ಇದೆ.॥409॥</p>
<p class="Text para-style-override-3">x x x x</p>
<p class="Text">ಭಗವಂತನು ಎಲ್ಲ ದೇಶದಲ್ಲಿದ್ದಾನೆ. ಅದರಿಂದ ಇಲ್ಲಿಯೂ ಇದ್ದಾನೆ. ಎಲ್ಲ ಕಾಲಗಳಲ್ಲಿದ್ದಾನೆ, ಅದಕ್ಕಾಗಿ ಈಗಲೂ ಇದ್ದಾನೆ. ಎಲ್ಲದರಲ್ಲಿ ಇರುವುದರಿಂದ ನನ್ನಲ್ಲಿಯೂ ಇದ್ದಾನೆ. ಎಲ್ಲರವನಾಗಿರುವುದರಿಂದ ನನ್ನವನೂ ಆಗಿದ್ದಾನೆ ಎಂದು ಸಾಧಕನು ವಿಚಾರ ಮಾಡಬೇಕು.॥410॥</p>
<p class="Text para-style-override-3">x x x x</p>
<p class="Text">ಭಗವತ್ ಪ್ರಾಪ್ತಿಯಲ್ಲಿ ವ್ಯಾಕುಲತೆಯಿಂದ ಆದಷ್ಟು ಬೇಗ ಲಾಭ ವಿಚಾರ ಪೂರ್ವಕ ಮಾಡಲಾದ ಸಾಧನೆಯಿಂದ ಆಗುವುದಿಲ್ಲ.॥411॥</p>
<p class="Text para-style-override-3">x x x x</p>
<p class="Text">ಸ್ವಯಂನಲ್ಲಿ ತೀವ್ರವಾದ ಉತ್ಕಂಠತೆ ಇರದಿರುವ ಕಾರಣವೇ ಭಗವತ್ಪ್ರಾಪ್ತಿಯಲ್ಲಿ ತಡವಾಗುತ್ತಾ ಇದೆ.॥412॥</p>
<p class="Text para-style-override-3">x x x x</p>
<p class="Text">ಆಟದಲ್ಲಿ ಅಡಗಿದ್ದ ಹುಡುಗನನ್ನು ಬೇರೆ ಹುಡುಗನು ನೋಡಿದರೆ, ಅವನಾದರೋ ನನ್ನನ್ನು ನೋಡಿ ಬಿಟ್ಟನು ಇನ್ನೇನು ಅಡಗುವುದು ಎಂದು ಅವನು ಕಾಣಿಸಿಕೊಳ್ಳುತ್ತಾನೆ. ಹೀಗೆಯೇ ಭಗವಂತನು ಎಲ್ಲೆಡೆ ಅಡಗಿದ್ದಾನೆ. ಸಾಧಕನು ಎಲ್ಲ ಕಡೆಗಳಲ್ಲಿ ಭಗವಂತನನ್ನು ನೋಡಿದರೆ ಮತ್ತೆ ಭಗವಂತನು ಅವನಿಂದ ಅಡಗಿರುವುದಿಲ್ಲ. ಪ್ರಕಟವಾಗುತ್ತಾನೆ.॥413॥</p>
<p class="Text para-style-override-3">x x x x</p>
<p class="Text">ಎಲ್ಲ ಕಡೆಗಳಿಂದ ವಿಮುಖನಾದಾಗ ಸಾಧಕನು ತನ್ನಲ್ಲಿಯೇ ತನ್ನ ಪ್ರಿಯತಮ ಭಗವಂತನನ್ನು ಪಡೆದುಕೊಳ್ಳುತ್ತಾನೆ.॥414॥</p>
<p class="Text para-style-override-3">x x x x</p>
<p class="Text">ಭಗವತ್ಪ್ರಾಪ್ತಿಯ ಸರಳ ಉಪಾಯವು ಕ್ರಿಯೆಯಲ್ಲ ಪ್ರೇಮವಾಗಿದೆ.॥415॥</p>
<p class="Text para-style-override-3">x x x x</p>
<p class="Text">ತನ್ನ ಪ್ರಾಪ್ತಿಗಾಗಿ ಭಗವಂತನು ಜೀವಿಗೆ ಮನುಷ್ಯ ಶರಿರ ಕೊಟ್ಟಿದ್ದರೆ, ಅವನಿಗಾಗಿ ಪೂರ್ಣ ಯೋಗ್ಯತೆ ಹಾಗೂ ಸಾಮಗ್ರಿಯನ್ನೂ ಜೊತೆಗೆ ಕೊಟ್ಟಿರುವನು. ಮನುಷ್ಯನು ತನ್ನ ಜೀವನದಲ್ಲಿ ಅನೇಕ ಸಲ ಭಗವತ್ ಪ್ರಾಪ್ತಿ ಮಾಡಿಕೊಳ್ಳುವಷ್ಟು ಯೋಗ್ಯತೆ, ಸಾವಾಗ್ರಿ ಕೊಟ್ಟಿರುವನು.॥416॥</p>
<p class="Text para-style-override-3">x x x x</p>
<p class="Text">ಉತ್ಕಟ ಅಭಿಲಾಷೆಯ ಕೊರತೆಯಿಂದಲೇ ಭಗವತ್ ಪ್ರಾಪ್ತಿಯಲ್ಲಿ ತಡವಾಗುತ್ತದೆ. ಉದ್ಯೋಗದ (ಪುರುಷಾರ್ಥ) ಕೊರತೆಯಿಂದಲ್ಲ.॥417॥</p>
<p class="Text para-style-override-3">x x x x</p>
<p class="Text">ಪರಮಾತ್ಮನೊಂದಿಗೆ ಪ್ರತಿಯೊಂದು ವರ್ಣ, ಆಶ್ರಮ, ಜಾತಿ, ಸಂಪ್ರದಾಯ ಮುಂತಾದವುಗಳ ಸಂಬಂಧ ಸಮಾನವಾಗಿ ಇದೆ. ಅದಕ್ಕಾಗಿ ಯಾರು ಎಲ್ಲಿ ಇರುವನೋ ಅಲ್ಲೇ ಪರಮಾತ್ಮನನ್ನು ಪಡೆಯಬಲ್ಲನು.॥418॥</p>
<p class="Text para-style-override-3">x x x x</p>
<p class="Text">ಅಸತ್ತನ್ನು ಆಶ್ರಯಿಸಿ, ಅಸತ್ತಿನ ಮೂಲಕ ಸದ್ವಸ್ತುವನ್ನು ಪಡೆದುಕೊಳ್ಳಲು ಪ್ರಯತ್ನಿಸುವುದು ದೊಡ್ಡ ತಪ್ಪು ಆಗಿದೆ.॥419॥</p>
<p class="Text para-style-override-3">x x x x</p>
<p class="Text">ಯಾವುದಕ್ಕಾಗಿ ಮನುಷ್ಯ ಶರೀರವು ದೊರಕಿದೆಯೋ ಅದರ ಪ್ರಾಪ್ತಿಯು ಕಠಿಣವಾದರೆ, ಸುಲಭವೇನಿದೆ?॥420॥</p>
<p class="Text para-style-override-3">x x x x</p>
<p class="Text">ಭಗವಂತನ ದರ್ಶನಕ್ಕಾಗಿ ಏನು ಮಾಡಬೇಕು? ಭಗವಂತನ ನಾಮ-ಜಪ ಮಾಡಿ ಮತ್ತೆ ಭಗವಂತನಲ್ಲಿ ‘‘ಹೇ ನಾಥ ನಾನು ನಿನ್ನನ್ನು ಮರೆಯದಿರಲಿ’’ ಎಂದು ಪ್ರಾರ್ಥಿಸಿದರೆ ಭಗವಂತನಲ್ಲಿ ಪ್ರೇಮ ಉಂಟಾಗುತ್ತದೆ, ಪ್ರೇಮ ಉಂಟಾದ್ದರಿಂದ ಭಗವಂತನು ಪ್ರಕಟನಾಗುತ್ತಾನೆ.॥421॥</p>
<p class="Text para-style-override-3">x x x x</p>
<p class="Text">ತನಗಾಗಿ ಏನನ್ನೂ ಮಾಡುವುದು, ಪಡೆಯುವುದು ಈ ಇಚ್ಛೆಗಳು ಇರುವ ತನಕ ನಿತ್ಯಪ್ರಾಪ್ತ ಪರಮಾತ್ಮನ ಅನುಭವವಾಗಲಾರದು.॥422॥</p>
<p class="Text para-style-override-3">x x x x</p>
<p class="Text">ಭಗವತ್ ಪ್ರಾಪ್ತಿಯು ಕೇವಲ ಉತ್ಕಟ ಅಭಿಲಾಷೆಯಿಂದ ಉಂಟಾಗುತ್ತದೆ. ಉತ್ಕಟ ಅಭಿಲಾಷೆಯು ಜಾಗ್ರತವಾಗದೇ ಇರುವುದರಲ್ಲಿ ಮುಖ್ಯ ಕಾರಣ ಪ್ರಾಪಂಚಿಕ ಭೋಗಗಳ ಕಾಮನೆಯೇ ಆಗಿದೆ.॥423॥</p>
<p class="Text para-style-override-3">x x x x</p>
<p class="Text">ಕೃತಯುಗದಲ್ಲಿ ದೊಡ್ಡ-ದೊಡ್ಡ ಋಷಿಗಳಿಗೆ ಪ್ರಾಪ್ತನಾದ ಭಗವಂತನೇ ಇಂದು ಕಲಿಯುಗದಲ್ಲಿಯೂ ಎಲ್ಲರಿಗೂ ಪ್ರಾಪ್ತನಾಗಬಲ್ಲನು.॥424॥</p>
<p class="Text para-style-override-3">x x x x</p>
<p class="Text">ಭೋಗಗಳು ಯಾವಾಗಲೂ ದೊರೆಯುವುದಿಲ್ಲ. ಎಲ್ಲರಿಗಾಗಿಯೂ ದೊರೆಯುವುದಿಲ್ಲ. ಆದರೆ ಭಗವಂತನ ಪ್ರಾಪ್ತಿಯು ಎಂದೆಂದಿಗೂ ಎಲ್ಲರಿಗಾಗಿಯೂ ಆಗುತ್ತದೆ.॥425॥</p>
<p class="Text para-style-override-3">x x x x</p>
<p class="Text">ಪರಮಾತ್ಮನ ಪ್ರಾಪ್ತಿಯಲ್ಲಿ ಭಾವದ ಪ್ರಧಾನತೆ ಇದೆ, ಕ್ರಿಯೆಯದ್ದಲ್ಲ.॥426॥</p>
<p class="Text para-style-override-3">x x x x</p>
<p class="Text">ಭಗವಂತನು ಹಟದಿಂದ ದೊರೆಯದೆ ನಿಜವಾದ ಪ್ರೇಮದಿಂದ ದೊರೆಯುತ್ತಾನೆ.॥427॥</p>
<p class="Text para-style-override-3">x x x x</p>
<p class="Text">ಪರಮಾತ್ಮನ ಪ್ರಾಪ್ತಿಯಲ್ಲಿ ಮನುಷ್ಯನ ಪಾರಮಾರ್ಥಿಕ ಭಾವ, ಆಚರಣೆ, ಮುಂತಾದವುಗಳ ಪ್ರಾಮುಖ್ಯತೆ ಇರುವಷ್ಟು, ಜಾತಿ, ವರ್ಣದ ಮುಖ್ಯತೆ ಇಲ್ಲ.॥428॥</p>
<p class="Text para-style-override-3">x x x x</p>
<p class="Text">ಪರಮಾತ್ಮನ ಪ್ರಾಪ್ತಿಯಲ್ಲಿ ವಿವೇಕ, ಭಾವ ಹಾಗೂ ವೈರಾಗ್ಯ (ರಾಗದ ತ್ಯಾಗ) ಇವು ಎಷ್ಟು ಅಮೂಲ್ಯವಿದೆಯೋ ಅಷ್ಟು ಕ್ರಿಯೆ ಅಮೂಲ್ಯವಾಗಿಲ್ಲ.॥429॥</p>
<p class="Text para-style-override-3">x x x x</p>
<p class="Text">ಪ್ರತಿಯೊಂದು ಕ್ರಿಯೆಯು ಆದಿ-ಅಂತ್ಯವಾಗುತ್ತದೆ, ಹಾಗಿರುವಾಗ ಅದರ ಫಲ ಅನಂತ ಹೇಗೆ ಆಗಬಲ್ಲದು? ಆದ್ದರಿಂದ ಅನಂತ ತತ್ತ್ವ(ಪರಮಾತ್ಮನು)ವು ಕ್ರಿಯಾ ಸಾಧ್ಯವಿಲ್ಲ.॥430॥</p>
<p class="Text para-style-override-3">x x x x</p>
<p class="Text">ಪರಮಾತ್ಮ ಪ್ರಾಪ್ತಿಯ ಉತ್ಕಟ ಅಭಿಲಾಷೆಯಿಂದ ಒಂದು ವಿರಹಾಗ್ನಿಯು ಉಂಟಾಗುತ್ತದೆ. ಅದು ಅನಂತ ಜನ್ಮಗಳ ಪಾಪರಾಶಿಯನ್ನು ನಾಶಗೊಳಿಸಿ ಪರಮಾತ್ಮ ಪ್ರಾಪ್ತಿ ಮಾಡಿಸುತ್ತದೆ.॥431॥</p>
<p class="Text para-style-override-3"> x x x x</p>
<p class="Text">ಪರಮಾತ್ಮ ಪ್ರಾಪ್ತಿಯ ಉತ್ಕಟ ಅಭಿಲಾಷೆ ಉಂಟಾಗದೆ ಇರುವುದರಲ್ಲಿ ಮುಖ್ಯ ಕಾರಣ - ಪ್ರಾಪಂಚಿಕ ಸುಖ, ಇಚ್ಛೆ, ಆಸೆ, ಭೋಗ ಇವುಗಳೇ ಆಗಿವೆ.॥432॥</p>
<p class="Text para-style-override-3"> x x x x</p>
<p class="Text">ಯಾವುದೋ ವಸ್ತುಗಳು ಸಮಾನವಾಗಿ ಎಲ್ಲರಿಗೆ ದೊರೆಯುವುದಾದರೆ ಅದು ಪರಮಾತ್ಮನೇ ಆಗಿದ್ದಾನೆ. ಪರಮಾತ್ಮನಲ್ಲದೆ ಯಾವುದೇ ವಸ್ತು ಸಮಾನವಾಗಿ ಎಲ್ಲರಿಗೆ ಸಿಗಲಾರದು.॥433॥</p>
<p class="Text para-style-override-3"> x x x x</p>
<p class="Text">ನಾವು ಪರಮಾತ್ಮನಲ್ಲದೆ ಬೇರೆ ಏನನ್ನು ಪಡೆದುಕೊಳ್ಳಲಾರೆವು. ಏನನ್ನು ಪಡೆದುಕೊಳ್ಳುವೆವೋ ಅದೆಲ್ಲವೂ ‘ಇಲ್ಲ’ ಎಂಬುದರಲ್ಲಿ ಸಂದು ಹೋದೀತು.॥434॥</p>
<p class="Text para-style-override-3"> x x x x</p>
<p class="Text">ವಿಷಯಭೋಗ, ನಿದ್ದೆ, ಹಾಸ್ಯ, ಜಗತ್ತಿನ ಕುರಿತು ಪ್ರೀತಿ, ಅತಿಯಾದಮಾತು -ಇವು ಐದು ಮೆಚ್ಚದೇ ಇರುವಾಗ ಪರಮಾತ್ಮ ತತ್ತ್ವದ ಅನುಭವವಾಗಬಲ್ಲದು.॥435॥</p>
<p class="Text para-style-override-3"> x x x x</p>
<p class="Text">ಸಾಧಕನು ಭಗವಂತನ ವಿಯೋಗವನ್ನು ಸಹಿಸಿಕೊಳ್ಳುತ್ತಾನೆ. ಇದೇ ಕಾರಣದಿಂದ ಅವನಿಗೆ ಭಗವತ್ ಪ್ರಾಪ್ತಿಯಲ್ಲಿ ತಡವಾಗುತ್ತದೆ. ಅವನಿಗೆ ಭಗವಂತನ ವಿಯೋಗವು ಸಹಿಸಲಾಗದಿದ್ದಾಗ ಭಗವಂತನು ಸಿಗುವುದರಲ್ಲಿ ತಡವಾಗಲಾರದು.॥436॥</p>
<p class="Text para-style-override-3"> x x x x</p>
<p class="Text">ಅಸತ್ ವಸ್ತುವಿನ ಕಾಮನೆ, ಆಶ್ರಯ, ಭರವಸೆ ಇರುವ ತನಕ ಸದ್ವಸ್ತು ಅನುಭವವಾಗಲಾರದು.॥437॥</p>
<p class="Text para-style-override-3"> x x x x</p>
<p class="Text">ಪರಮಾತ್ಮನ ಪ್ರಾಪ್ತಿಯು ನಿಜವಾಗಿ ಸುಲಭವಾಗಿದೆ, ಆದರೆ ಪ್ರೀತಿ ಇಲ್ಲದಿರುವ ಕಾರಣ ಕಷ್ಟಕರವಾಗಿ ಕಾಣುತ್ತದೆ.॥438॥</p>
<p class="Text para-style-override-3"> x x x x</p>
<p class="Text">ಭಗವಂತನು ಕ್ರಿಯಾಗ್ರಾಹಿ ಆಗಿರದೆ ಭಾವಗ್ರಾಹಿಯಾಗಿದ್ದಾನೆ - ‘‘ಭಾವಗ್ರಾಹಿ ಜನಾರ್ದನಃ’’ ಆದ್ದರಿಂದ ಭಗವಂತನು ಭಾವ(ಅನನ್ಯ ಭಕ್ತಿ)ದಿಂದಲೇ ದರ್ಶನ ಕೊಡುತ್ತಾನೆ. ಕ್ರಿಯೆಯಿಂದಲ್ಲ.॥439॥</p>
<p class="Text para-style-override-3"> x x x x</p>
<p class="Text">ಅನಿತ್ಯ ವಸ್ತುಗಳ ಸಂಬಂಧ ವಿಚ್ಛೇದವಾಗುತ್ತಲೇ ನಿತ್ಯ ತತ್ತ್ವವು ತಾನಾಗಿ ಅನುಭವಕ್ಕೆ ಬರುತ್ತದೆ.॥440॥</p>
<p class="Text para-style-override-3">x x x x</p>
<p class="Text">ಎಲ್ಲ ಮನುಷ್ಯರು ಭಗವತ್ಪ್ರಾಪ್ತಿಯ ಅಧಿಕಾರಿಗಳಾಗಿದ್ದಾರೆ. ಅವರ ಪ್ರತಿಯೊಂದು ಪರಿಸ್ಥಿತಿಯಲ್ಲಿ ಭಗವಂತನನ್ನು ಪಡೆದುಕೊಳ್ಳಬಲ್ಲರು.॥441॥</p>
<p class="Text para-style-override-3">x x x x</p>
<p class="Text">ಪರಮಾತ್ಮನ ಪ್ರಾಪ್ತಿಯಲ್ಲಿ ತಡವಾಗುವುದಿಲ್ಲ. ಸಂಬಂಧಜನ್ಯ ಸುಖದ ಇಚ್ಛೆ ತ್ಯಾಗ ಮಾಡುವುದರಲ್ಲಿ ತಡವಾಗುತ್ತದೆ.॥442॥</p>
<p class="Text para-style-override-3">x x x x</p>
<p class="Text">ಕೇವಲ ಭಗವಂತನ ಇಚ್ಛೆ ಇದ್ದರೆ ಭಗವಂತನು ಪ್ರಕಟವಾಗುವನು, ಅಥವಾ ಯಾವುದೇ ಇಚ್ಛೆ ಇಲ್ಲದಿದ್ದರೂ ಭಗವಂತನು ಪ್ರಕಟವಾಗುವನು. ಅರ್ಧಂಬರ್ಧ ಇರಬಾರದು.॥443॥</p>
<p class="Text para-style-override-3">x x x x</p>
<p class="Text">ಸದ್ವಸ್ತುವನ್ನು ತಿಳಿಯಲಿ, ಬೇಕಾದರೆ ತಿಳಿಯದಿರಲಿ; ಆದರೆ ಯಾವುದನ್ನು ಅಸತ್ತೆಂದು ತಿಳಿದಿರುವೆಯೊ ಅದನ್ನು ತ್ಯಾಗಮಾಡಿದರೆ ಸದ್ವಸ್ತುವಿನ ಪ್ರಾಪ್ತಿ ಆಗಿಹೋದೀತು.॥444॥</p>
<p class="Text para-style-override-3">x x x x</p>
<p class="Text">ಪರಮಾತ್ಮನ ಪ್ರಾಪ್ತಿಯಲ್ಲಿ ಮನುಷ್ಯನು ಸ್ವತಂತ್ರನಾಗಿರುವಷ್ಟು ಬೇರೆಯಾವುದೇ ಕಾರ್ಯದಲ್ಲಿ ಸ್ವತಂತ್ರವಾಗಿಲ್ಲ.॥445॥</p>
<p class="Text para-style-override-3"> x x x x</p>
<p class="Text">ಪರಮಾತ್ಮನ ಪ್ರಾಪ್ತಿಯಗಾಗಿ ಅಂತರಂಗದ ಪ್ರೀತಿ ಅವಶ್ಯವಿರುಷ್ಟು ಉಪಾಯಗಳ ಅವಶ್ಯಕತೆ ಇರುವುದಿಲ್ಲ.॥446॥</p>
<p class="Text para-style-override-3"> x x x x</p>
<p class="Text">ಭಗವಂತನು ಬ್ರಾಹ್ಮಣ, ಕ್ಷತ್ರಿಯ, ವೈಶ್ಯ, ಶೂದ್ರ, ಬ್ರಹ್ಮಚಾರೀ, ಗೃಹಸ್ಥ, ವಾನಪ್ರಸ್ಥ, ಸನ್ಯಾಸೀ ಮುಂತಾದವರಿಗೆ ಸಿಗದೆ ‘ಭಕ್ತ’ನಿಗೆ ಸಿಗುತ್ತಾನೆ.॥447॥</p>
<p class="Text para-style-override-3"> x x x x</p>
<p class="Text">ಧನದ ಪ್ರಾಪ್ತಿಯಲ್ಲಾದರೋ ಕ್ರಿಯೆಯ ಪ್ರಾಮುಖ್ಯತೆ ಇದೆ, ಆದರೆ ಪರಮಾತ್ಮನ ಪ್ರಾಪ್ತಿಯಲ್ಲಿ ಅಭಿಲಾಷೆಯ ಪ್ರಾಮುಖ್ಯತೆ ಇದೆ.॥448॥</p>
<p class="Text para-style-override-3"> x x x x</p>
<p class="Text">ಭಗವತ್ಪ್ರಾಪ್ತಿಯ ಕರ್ಮಗಳ ಫಲವಾಗಿರದೆ ಕೃಪೆಯ ಫಲವಾಗಿದೆ. ಆದರೆ ಬಯಕೆ ಸ್ವಂತದ್ದು ಆಗಿರಬೇಕು.॥449॥</p>
<p class="Text para-style-override-3"> x x x x</p>
<p class="Text">ಪ್ರಪಂಚವು ಅಪೂರ್ಣವಾಗಿದೆ, ಅದಕ್ಕಾಗಿ ಅಪೂರ್ಣವೇ ಸಿಗುತ್ತದೆ. ಪರಮಾತ್ಮನು ಪೂರ್ಣನಾಗಿದ್ದಾನೆ, ಅದಕ್ಕಾಗಿ ಪೂರ್ಣವಾಗಿ ದೊರಕುತ್ತಾನೆ.॥450॥</p>
<p class="Text para-style-override-3"> x x x x</p>
<p class="Text">ಭಗವಂತನನ್ನು ಪಡೆದುಕೊಳ್ಳದವನು ಏನೂ ಮಾಡಿಲ್ಲ! ಏನೂ ಮಾಡಿಲ್ಲ!! ಏನೂ ಮಾಡಿಲ್ಲ!!! ॥451॥</p>
<p class="Text para-style-override-3"> x x x x</p>
<p class="Text">ಭೋಗ ಮತ್ತು ಸಂಗ್ರಹದ ರುಚಿಯೇ ಭಗವತ್ಪ್ರಾಪ್ತಿಯಲ್ಲಿ ದೊಡ್ಡಬಾಧಕವಾಗಿದೆ. ಬೇರೆಯವರ ಸುಖದಿಂದ ಸುಖೀಯಾದಾಗ ‘ಭೋಗ’ ದ ರುಚಿ ಹಾಗೂ ಬೇರೆಯವರ ದುಃಖದಿಂದ ದುಃಖಿಯಾದಾಗ ‘ಸಂಗ್ರಹ’ದ ರುಚಿ ಅಳಿದು ಹೋಗುತ್ತದೆ.॥452॥</p>
<p class="Text para-style-override-3"> x x x x</p>
<p class="Text">ನಿರಂತರ ಬದಲಾಗುತ್ತಿರುವ ಪ್ರಪಂಚದ ಮೇಲೆ ವಿಶ್ವಾಸವಿಡುವುದು, ಅವನ್ನು ನಿಜವೆಂದು ತಿಳಿಯುವುದೇ ಭಗವತ್ಪ್ರಾಪ್ತಿಯಲ್ಲಿ ಮುಖ್ಯ ಬಾಧೆಯಾಗಿದೆ.॥453॥</p>
<p class="Text para-style-override-3"> x x x x</p>
<p class="Text">ಸಂಯೋಗ ಜನ್ಯ ಸುಖದ ಲೋಲುಪತೆಯೇ ನಿತ್ಯ ಪ್ರಾಪ್ತ ಭಗವಂತನ ಅನುಭವದಲ್ಲಿ ಪ್ರಧಾನವಾದ ಬಾಧೆಯಾಗಿದೆ.॥454॥</p>
<p class="Text para-style-override-3"> x x x x</p>
<p class="Text">ಭಗವತ್ಪ್ರಾಪ್ತಿಯಲ್ಲಿ ವಸ್ತುವು ಅಡ್ಡಿಪಡಿಸದೆ ವಸ್ತುಗಳ ಮಹತ್ವವೇ ಅಡ್ಡಿ ಪಡಿಸುತ್ತದೆ.॥455॥</p>
<p class="Text para-style-override-3"> x x x x</p>
<p class="Text">ತನಗಾಗಿ ಕರ್ಮ ಮಾಡುವುದರಿಂದ ಹಾಗೂ ಜಡತೆ(ಶರೀರಾದಿ)ಯೊಂದಿಗೆ ತನ್ನ ಸಂಬಂಧ ಒಪ್ಪಿಕೊಂಡಿದ್ದರಿಂದ ಸರ್ವವ್ಯಾಪಿ ಪರಮಾತ್ಮನ ಪ್ರಾಪ್ತಿಯಲ್ಲಿ ಬಾಧೆ ಅಂದರೆ ಅಡ್ಡಿ ಉಂಟಾಗುತ್ತದೆ.॥456॥</p>
<p class="Text para-style-override-3"> x x x x</p>
<p class="Text">ಪರಮಾತ್ಮನು ಎಲ್ಲ ದೇಶ, ಕಾಲ ಇತ್ಯಾದಿಗಳಲ್ಲಿ ಪರಿಪೂರ್ಣನಾಗಿದ್ದಾನೆ. ಪ್ರಪಂಚದ ಸತ್ಯತೆಯನ್ನು ಒಪ್ಪಿಕೊಳ್ಳುವುದರಿಂದಲೇ ಮನುಷ್ಯನು ಪರಮಾತ್ಮನಿಂದ ದೂರನಾಗಿದ್ದೇನೆ ಎಂದು ತಿಳಿಯುತ್ತಾನೆ.॥457॥</p>
<p class="Text para-style-override-3"> x x x x</p>
<p class="Text">ಯಾವುದೇ ಪರಿಸ್ಥಿಯು ಪರಮಾತ್ಮನ ಪ್ರಾಪ್ತಿಯ ಕಾರಣವಲ್ಲ ಹಾಗೂ ಯಾವುದೇ ಪರಿಸ್ಥಿತಿ ಪರಮಾತ್ಮನ ಪ್ರಾಪ್ತಿಯಲ್ಲಿ ಬಾಧಕವೂ ಅಲ್ಲ; ಏಕೆಂದರೆ ಪರಮಾತ್ಮನು ಸಂಪೂರ್ಣ ಪರಿಸ್ಥಿತಿಗಳಿಂದ ಅತೀತನಾಗಿದ್ದಾನೆ.॥458॥</p>
<p class="Text para-style-override-3"> x x x x</p>
<p class="Text">ಪರಮಾತ್ಮನು ದೂರವಿಲ್ಲ ಕೇವಲ ಅವನನ್ನು ಪಡೆಯುವ ಪ್ರೀತಿಯ ಕೊರತೆ ಇದೆ.॥459॥</p>
<p class="Text para-style-override-3"> x x x x</p>
<p class="Text">ಪ್ರಪಂಚವಿದೆ, ಈಗಲೂ ಇದೆ, ನನ್ನದಾಗಿದೆ - ಹೀಗೆ ತಿಳಿಯುವುದರಿಂದ ‘ಪರಮಾತ್ಮನು ಇದ್ದಾನೆ, ಈಗಲೂ ಇದ್ದಾನೆ, ನನ್ನವನೇ ಆಗಿದ್ದಾನೆ-’ ಇದರ ಅನುಭವ ಆಗುವುದಿಲ್ಲ.॥460॥</p>
<p class="Text para-style-override-3"> x x x x</p>
<p class="Text">ಸಾಧಕನು ಪರಮಾತ್ಮನಿದ್ದಾನೆ ಎಂದು ಒಪ್ಪಿಕೊಳ್ಳುತ್ತಾನೆ. ಆದರೆ ಪ್ರಪಂಚವಿಲ್ಲ ಎಂಬುದನ್ನು ಒಪ್ಪಿಕೊಳ್ಳುವುದಿಲ್ಲ. ಇದರಿಂದ ಪರಮಾತ್ಮ ಪ್ರಾಪ್ತಿಯಲ್ಲಿ ಬಾಧೆ ಅಂದರೆ ಅಡ್ಡಿ ಉಂಟಾಗುತ್ತದೆ.॥461॥</p>
<p class="Text para-style-override-3"> x x x x</p>
<p class="Text">ಯಾವುದಾದರು ಒಂದೇ ಮಾರ್ಗದ ಅಗ್ರಹವಿರುವುದರಿಂದ ಹಾಗೂ ಬೇರೆಯವರ ಮಾರ್ಗದ ವಿರೋಧ ಮಾಡುವುದರಿಂದ ಪೂರ್ಣತೆಯ ಪ್ರಾಪ್ತಿಯಲ್ಲಿ ದೊಡ್ಡ ಬಾಧೆ ಉಂಟಾಗುತ್ತದೆ.॥462॥</p>
<p class="Text para-style-override-3"> x x x x</p>
<p class="Text">ನಮ್ಮ ಹೃದಯದಲ್ಲಿ ಪರಮಾತ್ಮನಲ್ಲದೆ ಬೇರೆಯದರ ಮಹತ್ವವಿದೆ - ಇದೇ ಪರಮಾತ್ಮ ಪ್ರಾಪ್ತಿಯಲ್ಲಿ ಬಾಧಕವಾಗಿದೆ.॥463॥</p>
<p class="Text para-style-override-3"> x x x x</p>
<p class="Text">ಭಗವಂತನ ವಿಶ್ವಾಸವು ಭಗವಂತನಿಗಿಂತಲೂ ದೊಡ್ಡದಾಗಿದೆ. ಏಕೆಂದರೆ ಭಗವಂತನು ಸದಾಕಾಲ, ಎಲ್ಲೆಡೆ ಇರುತ್ತಿದ್ದರೂ ದೊರೆಯುವುದಿಲ್ಲ. ಅವನು ವಿಶ್ವಾಸದಿಂದ ದೊರೆಯುತ್ತಾನೆ.॥464॥</p>
<p class="Text para-style-override-3"> x x x x</p>
<p class="Text">ಪರಮಾತ್ಮ ತತ್ವವು ಅನುಭವ ಸ್ವರೂಪವಾಗಿದೆ. ಕೇವಲ ನಮ್ಮ ದೃಷ್ಟಿ ಆ ಕಡೆ ಇಲ್ಲ.॥465॥</p>
<p class="Text para-style-override-3"> x x x x</p>
<p class="Text">ಏನಾದರು ಮಾಡಿದರೆ ಆಗ ತತ್ವವು ಸಿಗಬಹುದು - ಈ ಭಾವವು ದೇಹಾಭಿವಾನವನ್ನು ಪುಷ್ಟಗೊಳಿಸುತ್ತದೆ. ಮಾಡುವುದರಿಂದ ಸಿಗುವಂತಹುದು ಅನಿತ್ಯವಾದೀತು.॥466॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದ ತ್ಯಾಗದಲ್ಲಿ ‘ವಿವೇಕ’ ಉಪಯೋಗಿಯಾಗಿದೆ ಹಾಗೂ ಭಗವಂತನ ಪ್ರಾಪ್ತಿಯಲ್ಲಿ ‘ವಿಶ್ವಾಸ’ ಉಪಯೋಗಿಯಾಗಿದೆ.॥467॥</p>
<p class="Text para-style-override-3"> x x x x</p>
<p class="Text">ನಿಜವಾಗಿ ಭಗವಂತನೂ ಇದ್ದಾನೆ, ಗುರುವೂ ಇದ್ದಾನೆ, ತತ್ವಜ್ಞಾನವೂ ಇದೆ ಹಾಗೂ ನಮ್ಮಲ್ಲಿ ಯೋಗ್ಯತೆ, ಸಾಮರ್ಥ್ಯವೂ ಇದೆ. ಕೇವಲ ನಾಶವುಳ್ಳ ಸುಖದ ಆಸಕ್ತಿಯಿಂದಲೇ ಅವುಗಳ ಪ್ರಾಪ್ತಿಯಲ್ಲಿ ಬಾಧೆ ಉಂಟಾಗಿದೆ.॥468॥</p>
<p class="Text para-style-override-3"> x x x x</p>
<p class="Text para-style-override-2">ಶರೀರದಿಂದ ಪ್ರಪಂಚದ ಕೆಲಸ, ವ್ಯವಹಾರ ಅಥವಾ ಸೇವೆಯಾದರೋ ಅಗಬಲ್ಲದು, ಅದರೆ ಪರಮಾತ್ಮನ ಪ್ರಾಪ್ತಿ ಆಗಲಾರದು. ಪರವಾತ್ಮನ ಪ್ರಾಪ್ತಿಯಾದರೋ ಶರೀರದಿಂದ ಅಸಂಗನಾದಾಗ ತನ್ನಿಂದ ತಾನೆ ಆಗುತ್ತದೆ ಮತ್ತು ತನ್ನಿಂದ ತನಗೇ ಆಗುತ್ತದೆ.॥469॥<span></span></p>


<p class="Page-Break"> </p>
<p class="Chapter-Heading" id="toc_marker-32">ಭಗವಂತನಿಂದ ವಿಮುಖತೆ</p>
<p class="Text">ಭಗವಂತನಿಂದ ವಿಮುಖನಾದಾಗಲೇ ಮನುಷ್ಯನಿಗೆ ಮಾಡುವ, ತಿಳಿಯುವ, ಪಡೆಯುವ ಕೊರತೆಯ ಅನುಭವವಾಗುತ್ತದೆ.॥470॥</p>
<p class="Text para-style-override-3"> x x x x</p>
<p class="Text">ಪರಮಾತ್ಮನ ತತ್ತ್ವದಿಂದ ವಿಮುಖನಾಗದೆ ಯಾವುದೇ ಪ್ರಾಪಂಚಿಕ ಭೋಗಗಳನ್ನು ಭೋಗಿಸಲಾಗುವುದಿಲ್ಲ. ರಾಗದೊಂದಿಗೆ ಪ್ರಾಪಂಚಿಕ ಭೋಗಗಳನ್ನು ಭೋಗಿಸುವುದರಿಂದ ಮನುಷ್ಯನು ಪರಮಾತ್ಮನಿಂದ ವಿಮುಖನಾಗುತ್ತಾನೆ.॥471॥</p>
<p class="Text para-style-override-3"> x x x x</p>
<p class="Text">ಭಗವಂತನಿಂದ ವಿಮುಖನಾಗುತ್ತಲೇ ಜೀವಿಯು ಅನಾಥನಾಗುತ್ತಾನೆ.॥472॥</p>
<p class="Text para-style-override-3"> x x x x</p>
<p class="Text">ಜಗತ್ತನ್ನು ತಿಳಿಯದವನು ಜಗತ್ತಿನಲ್ಲಿ ಸಿಕ್ಕಿಹಾಕಿಕೊಳ್ಳುತ್ತಾನೆ ಹಾಗೂ ಪರಮಾತ್ಮನನ್ನು ತಿಳಿಯದವನು ಅವನಿಂದ ವಿಮುಖನಾಗುತ್ತಾನೆ.॥473॥</p>
<p class="Text para-style-override-3"> x x x x</p>
<p class="Text para-style-override-2">ಪ್ರಪಂಚದಿಂದ ಏನಾದರು ಪಡೆಯಲು ಇಚ್ಛಿಸಿದಾಗಲೇ ನಾವು ಭಗವಂತನಿಂದ ವಿಮುಖವಾಗಿಹೋಗುತ್ತೇವೆ.॥474॥<span></span></p>


<p class="Page-Break"> </p>
<p class="Chapter-Heading" id="toc_marker-33">ಭಗವಂತನೊಂದಿಗೆ ಸಂಬಂಧ (ಆತ್ಮೀಯತೆ)</p>
<p class="Text">ಮನುಷ್ಯನು ಪ್ರಾಪಂಚಿಕ ವಸ್ತು - ವ್ಯಕ್ತಿ ಇವುಗಳೊಡನೆ ತನ್ನ ಸಂಬಂಧವನ್ನು ಬೆಳೆಸಿದಷ್ಟು ಪರಾಧೀನನಾಗುತ್ತಾನೆ. ಅವನು ಕೇವಲ ಭಗವಂತನೊಂದಿಗೆ ತನ್ನ ಸಂಬಂಧವನ್ನು ಒಪ್ಪಿಕೊಂಡರೆ ಎಂದೆಂದಿಗೂ ಸ್ವಾಧೀನನಾಗಿ ಹೋದಾನು.॥475॥</p>
<p class="Text para-style-override-3"> x x x x</p>
<p class="Text">ಸಾಧಕನು ತನ್ನನ್ನು ಭಗವಂತನವನೆಂದು ತಿಳಿದುಕೊಂಡು ಪ್ರಪಂಚದ ಕೆಲಸ ಮಾಡಿದರೆ ಪ್ರಪಂಚದ್ದು ಮತ್ತು ಭಗವಂತನದೂ ಕೆಲಸ ಸರಿಯಾಗಿ ಆದೀತು. ಆದರೆ ತನ್ನನ್ನು ಪ್ರಪಂಚದವನೆಂದು ತಿಳಿದುಕೊಂಡು ಪ್ರಪಂಚದ ಕೆಲಸ ಮಾಡಿದರೆ ಪ್ರಪಂಚದ ಕೆಲಸವು ಸರಿಯಾಗಿ ಆಗಲಾರದು ಮತ್ತು ಭಗವಂತನ ಕೆಲಸ ಅಂದರೆ ಭಜನೆಯಾದರೋ ಖಂಡಿತವಾಗಿ ಆಗಲಾರದು.॥476॥</p>
<p class="Text para-style-override-3"> x x x x</p>
<p class="Text">ಪ್ರಭುವು ನನ್ನವನಾಗಿದ್ದಾನೆ, ಆದರೆ ನನಗಾಗಿ ಇರದೆ ನಾವು ಪ್ರಭುವಿಗಾಗಿ ಇದ್ದೇವೆ. ತಾತ್ಪರ್ಯ-ನಾವು ಪ್ರಭುವಿನಿಂದ ಏನನ್ನು ಪಡೆಯದೆ ತನ್ನನ್ನೇ ಅವನಿಗೆ ಅರ್ಪಿಸುವುದಿದೆ. ಅತಿ ವಿಪರಿತವಾದ ಪರಿಸ್ಥಿತಿಯು ಬಂದರೂ ಕೂಡ ಅದನ್ನು ಪ್ರಭುವೆ ಕಳಿಸಿದ ಪ್ರಸಾದವೆಂದು ತಿಳಿದುಕೊಂಡು ಸಂತೋಷವಾಗಿರಬೇಕು.॥477॥</p>
<p class="Text para-style-override-3"> x x x x</p>
<p class="Text">ಸದುಪಯೋಗ ಪಡಿಸಲೆಂದೇ ವಸ್ತು ನಮ್ಮದಾಗಿದೆ ಹಾಗೂ ಸ್ವತಃ ತನ್ನನ್ನು ಅರ್ಪಿಸಿಕೊಳ್ಳಲೆಂದೇ ಭಗವಂತನು ನಮ್ಮವನಾಗಿದ್ದಾನೆ. ಆದ್ದರಿಂದ ವಸ್ತುಗಳನ್ನು ಪ್ರಪಂಚದಲ್ಲಿ ತೊಡಗಿಸಿ, ಸ್ವತಃ ತನ್ನನ್ನು ಭಗವಂತನಲ್ಲಿ ತೊಡಗಿಸಿ.॥478॥</p>
<p class="Text para-style-override-3"> x x x x</p>
<p class="Text">ಪತಿಯು ಸಾಯಬಲ್ಲನು, ಹೆಂಡತಿಯನ್ನು ಬಿಡಲೂ ಬಲ್ಲನು, ಆದರೂ ಕೂಡ ಹೊಸದಾಗಿ ಗಂಡನ ಮನೆಗೆ ಹೋಗುವಾಗ ಹುಡುಗಿಗೆ ಚಿಂತೆ ಆಗುವುದಿಲ್ಲ. ಆದರೆ ಭಗವಂತನಾದರೋ ಸಾಯುವುದಿಲ್ಲ, ಎಂದೂ ಬಿಟ್ಟು ಹಾಕುವುದಿಲ್ಲ. ಹಾಗಿರುವಾಗ ಭಗವಂತನೊಂದಿಗೆ ಸಂಬಂಧ ಬೆಳೆಸಲು ಚಿಂತೆ ಏತರದು? ಭಗವಂತನಿಗೆ ಹಿಡಿದುಕೊಳ್ಳಲು ಬರುತ್ತದೆ ಆದರೆ ಬಿಡಲು ಬರುವುದಿಲ್ಲ.॥479॥</p>
<p class="Text para-style-override-3"> x x x x</p>
<p class="Text">‘ನಾನು ಭಗವಂತನವನಾಗಿದ್ದೇನೆ, ಭಗವಂತನು ನನ್ನವನಾಗಿದ್ದಾನೆ’’ ಈ ಆತ್ಮೀಯತೆಗೆ ಸಮಾನವಾದ ಯಾವುದೇ ಯೋಗ್ಯತೆ, ಪಾತ್ರತೆ, ಅಧಿಕಾರ ಇಲ್ಲ.॥480॥</p>
<p class="Text para-style-override-3"> x x x x</p>
<p class="Text">ಭಕ್ತನು ತನ್ನ ಯೋಗ್ಯತೆ ಇತ್ಯಾದಿಗಳ ಕಡೆಗೆ ನೋಡದೆ ಕೇವಲ ಭಗವಂತನ ಆತ್ಮೀಯತೆಯ ಕಡೆಗೇ ನೋಡುತ್ತಾ ಇರಬೇಕು.॥481॥</p>
<p class="Text para-style-override-3"> x x x x</p>
<p class="Text">ಭಗವಂತನಲ್ಲಿ ಆತ್ಮೀಯತೆ ಎಲ್ಲಕ್ಕಿಂತ ಸುಲಭ ಹಾಗೂ ಶ್ರೇಷ್ಠ ಸಾಧನೆಯಾಗಿದೆ.॥482॥</p>
<p class="Text para-style-override-3"> x x x x</p>
<p class="Text">ಭಗವಂತನಲ್ಲದೆ ನನ್ನವರು ಯಾರೂ ಇಲ್ಲ ಇದು ನಿಜವಾದ ಭಕ್ತಿಯಾಗಿದೆ.॥483॥</p>
<p class="Text para-style-override-3"> x x x x</p>
<p class="Text">ಭಗವಂತನು ಸರ್ವಸಮರ್ಥನಾಗಿದ್ದರೂ ನಮ್ಮಿಂದ ದೂರವಾಗುವುದರಲ್ಲಿ ಅಸಮರ್ಥನಾಗಿದ್ದಾನೆ.॥484॥</p>
<p class="Text para-style-override-3"> x x x x</p>
<p class="Text">ಭಗವಂತನು ನಮ್ಮವನಾಗಿದ್ದಾನೆ, ಆದರೆ ದೊರಕಿದ ವಸ್ತುವು ನಮ್ಮದಾಗಿರದೆ ಭಗವಂತನದಾಗಿದೆ.॥485॥</p>
<p class="Text para-style-override-3"> x x x x</p>
<p class="Text">ಮನುಷ್ಯನು ಪದಾರ್ಥಗಳನ್ನು ಮತ್ತು ಕ್ರಿಯೆಗಳನ್ನು ತನ್ನದೆಂದು ತಿಳಿದರೆ ಸರ್ವಥಾ ಪರತಂತ್ರನಾಗುತ್ತಾನೆ. ಭಗವಂತನನ್ನು ತನ್ನವನೆಂದು ತಿಳಿದು ಶರಣಾದರೆ ಪೂರ್ಣ ಸ್ವತಂತ್ರನಾಗಿ ಹೋಗುತ್ತಾನೆ.॥486॥</p>
<p class="Text para-style-override-3"> x x x x</p>
<p class="Text">ಭಗವಂತನೊಂದಿಗೆ ನಮ್ಮ ಸಂಬಂಧ ಸ್ವತಃ - ಸ್ವಾಭಾವಿಕವಾಗಿದೆ. ಈ ಸಂಬಂಧಕ್ಕಾಗಿ ಯಾವುದೇ ಬಲ, ಯೋಗ್ಯತೆ, ಬೇರೆಯವರ ಸಹಾಯ ಮುಂತಾದವುಗಳ ಅವಶ್ಯಕತೆ ಎಲ್ಲ.॥487॥</p>
<p class="Text para-style-override-3"> x x x x</p>
<p class="Text">ಪ್ರಪಂಚವು ದೊರಕಿದೆ, ಹತ್ತಿರವಿದೆ ಎಂದು ಈಗ ಒಪ್ಪಿಕೊಂಡ ಸಂಬಂಧದಂತೆ ಪರಮಾತ್ಮನ ಸಂಬಂಧವನ್ನು ಒಪ್ಪಿಕೊಳ್ಳಿ. ಪರಮಾತ್ಮನು ಅಪ್ರಾಪ್ತನಾಗಿದ್ದಾನೆ, ದೂರವಾಗಿದ್ದಾನೆ ಎಂದು ಒಪ್ಪಿಕೊಂಡ ಸಂಬಂಧದಂತೆ ಪ್ರಪಂಚದ ಸಂಬಂಧವನ್ನು ಒಪ್ಪಿಕೊಳ್ಳಿ.॥488॥</p>
<p class="Text para-style-override-3"> x x x x</p>
<p class="Text">ನಾನು ಭಗವಂತನವನಾಗಿದ್ದೇನೆ ಎಂದು ಒಪ್ಪಿಕೊಳ್ಳಿರಿ. ನಾನು ಪ್ರಪಂಚದವನಾಗಿದ್ದೇನೆ ಎಂದು ಒಪ್ಪಿಕೊಂಡರೆ, ಪ್ರಪಂಚದ ಕೆಲಸ ದೂರವುಳಿಯಿತು ಭಗವಂತನ ಭಜನೆ ಮಾಡುತ್ತಿದ್ದರೂ ಅವನನ್ನು ಮರೆತುಬಿಡುವಿರಿ.॥489॥</p>
<p class="Text para-style-override-3"> x x x x</p>
<p class="Text">ನೀವು ಹೇಗಾದರೂ ಇರಿ, ಈಗ ಇದೇ ಕ್ಷಣದಲ್ಲಿ ‘ನಾನು ಭಗವಂತನವನಾಗಿದ್ದೇನೆ.’ ಎಂದು ಒಪ್ಪಿಕೊಳ್ಳಿ.॥489॥</p>
<p class="Text para-style-override-3"> x x x x</p>
<p class="Text">ಭಗವಂತನ ಧ್ಯಾನಮಾಡುವುದಕ್ಕಿಂತ ಅವನಲ್ಲಿ ಆತ್ಮೀಯತೆಯನ್ನಿಡುವುದು ಶ್ರೇಷ್ಠವಾಗಿದೆ. ಆತ್ಮೀಯತೆ ಉಂಟಾದಾಗ ಧ್ಯಾನವು ತಾನಾಗಿ ಆಗುತ್ತದೆ. ತಾನಾಗಿ ಆಗುವ ಸಾಧನೆಯು ಶ್ರೇಷ್ಠವಾಗಿದೆ.॥491॥</p>
<p class="Text para-style-override-3"> x x x x</p>
<p class="Text">ಭಗವಂತನಿಗೆ ಆತ್ಮೀಯತೆ ಪ್ರಿಯವಿದ್ದಷ್ಟು ತ್ಯಾಗ, ತಪಸ್ಸು ಮುಂತಾದವು ಪ್ರಿಯವಾಗಿಲ್ಲ.॥492॥</p>
<p class="Text para-style-override-3"> x x x x</p>
<p class="Text">ಪರಮಾತ್ಮನಿಗೆ ಸಮ್ಮುಖನಾಗುವ ಉಪಾಯ ಪ್ರಪಂಚದಿಂದ ಸರ್ವಥಾ ವಿಮುಖನಾಗುವುದೇ ಆಗಿದೆ.॥493॥</p>
<p class="Text para-style-override-3"> x x x x</p>
<p class="Text">ಭಗವಂತನೊಂದಿಗಿರುವ ದೃಢವಾದ ಆತ್ಮೀಯತೆ ಎಲ್ಲ ದೋಷಗಳನ್ನು ನುಂಗಿಬಿಡುತ್ತದೆ.॥494॥</p>
<p class="Text para-style-override-3"> x x x x</p>
<p class="Text">ಭಗವಂತನ ಸಂಬಂಧ ಉಂಟಾಗುವವರೆಗೆ ಎಲ್ಲವೂ ಲೌಕಿಕವೇ ಆಗುತ್ತದೆ. ಭಗವಂತನೊಂದಿಗೆ ಸಂಬಂಧ ಉಂಟಾದಾಗ ಎಲ್ಲವೂ ಅಲೌಕಿಕವಾಗುತ್ತದೆ.॥495॥</p>
<p class="Text para-style-override-3"> x x x x</p>
<p class="Text">ನಾವು ಭಗವಂತನಲ್ಲಿ ಯಾವುದಾದರು ವಸ್ತು ಬೇಡಿದರೆ ನಮ್ಮ ಸಂಬಂಧ ಆ ವಸ್ತುವಿನೊಂದಿಗೆ ಉಂಟಾಗುತ್ತದೆ, ಭಗವಂತನೊಂದಿಗೆ ಇರುವುದಿಲ್ಲ.॥496॥</p>
<p class="Text para-style-override-3"> x x x x</p>
<p class="Text">ನಮ್ಮದಾಗಿರುವುದು ನಮ್ಮಲ್ಲೇ ನಿರಂತರ ಸಿದ್ಧವಿದೆ, ಕೇವಲ ಅದರ ಸ್ವೀಕತಿ ಇರಬೇಕು. ನಮ್ಮದಾಗಿರದೆ ಇರುವುದು ನಮ್ಮಿಂದ ಯಾವಾಗಲೂ ಅಗಲುತ್ತಾ ಇದೆ, ಕೇವಲ ಅದರ ಅಸ್ವೀಕತಿ ಇರಬೇಕು.॥497॥</p>
<p class="Text para-style-override-3"> x x x x</p>
<p class="Text para-style-override-2">ಭಗವಂತನೊಂದಿಗೆ ಎಲ್ಲ ಮನುಷ್ಯರಿಗೆ ನೇರವಾದ ಸಂಬಂಧವಿದೆ, ಅದಕ್ಕೆ ಯಾರ ಮಧ್ಯವರ್ತಿಯ ಅಥವಾ ಮಾಧ್ಯಮದ ಅವಶ್ಯಕತೆ ಇಲ್ಲ.॥498॥<span></span></p>


<p class="Page-Break"> </p>
<p class="Chapter-Heading" id="toc_marker-34">ಮನಸ್ಸು</p>
<p class="Text">ಭಗವಂತನಲ್ಲಿ ಸ್ವತಃ ತನ್ನನ್ನು ತೊಡಗಿಸುವಷ್ಟು ಅವಶ್ಯಕತೆ ಮನಸ್ಸನ್ನು ಭಗವಂತನಲ್ಲಿ ತೊಡಗಿಸುವ ಅವಶ್ಯಕತೆ ಇಲ್ಲ. ಸ್ವಯಂ ಭಗವಂತನಲ್ಲಿ ತೊಡಗಿದಾಗ ಮನಸ್ಸು ತಾನಾಗಿ ಭಗವಂತನಲ್ಲಿ ತೊಡಗುತ್ತದೆ.॥499॥</p>
<p class="Text para-style-override-3"> x x x x</p>
<p class="Text">ಮನಸ್ಸಿನ ಏಕಾಗ್ರತೆ ಯೋಗಮಾರ್ಗದಲ್ಲಿ ಇರುವಷ್ಟು ಅವಶ್ಯಕತೆ ಭಕ್ತಿಯಲ್ಲಿ ಇಲ್ಲ. ಭಕ್ತಿಯಲ್ಲಾದರೋ ಭಗವಂತನೊಂದಿಗೆ ಸಂಬಂಧ ದೃಢವಾಗಬೇಕು.॥500॥</p>
<p class="Text para-style-override-3"> x x x x</p>
<p class="Text">ಶಾಂತಿಯು ತ್ಯಾಗದಿಂದ ದೊರೆಯುತ್ತದೆ, ಮನಸ್ಸಿನ ಏಕಾಗ್ರತೆಯಿಂದಲ್ಲ.॥501॥</p>
<p class="Text para-style-override-3"> x x x x</p>
<p class="Text">ಮನಸ್ಸನ್ನು ನೆಲೆಗೊಳಿಸುವುದು ದೊಡ್ಡದಲ್ಲ, ಬದಲಾಗಿ ಸ್ವರೂಪದ ಸ್ವತಃಸಿದ್ಧ ನಿರಪೇಕ್ಷ ಸ್ಥಿತಿಯನ್ನು ಅನುಭವಿಸುವುದು ಹಿರಿದಾಗಿದೆ.॥502॥</p>
<p class="Text para-style-override-3"> x x x x</p>
<p class="Text">ಮನಸ್ಸಿನಲ್ಲಿರುವ ಪ್ರಪಂಚದ ಪ್ರೀತಿಯನ್ನು ಇಲ್ಲವಾಗಿಸುವುದು ಅವಶ್ಯಕತೆ ಇದ್ದಷ್ಟು ಮನಸ್ಸಿನ ಚಂಚಲತೆಯನ್ನು ಇಲ್ಲವಾಗಿಸುವ ಅವಶ್ಯಕತೆ ಇಲ್ಲ.॥503॥</p>
<p class="Text para-style-override-3"> x x x x</p>
<p class="Text">ಮನಸ್ಸನ್ನು ಪ್ರಪಂಚದಿಂದ ತೊಡೆದು ಪರಮಾತ್ಮನಲ್ಲಿ ತೊಡಗಿಸುವ ವೃತ್ತಿ ಇರುವ ತನಕ ಮನಸ್ಸು ಪೂರ್ಣವಾಗಿ ನಿರೋಧವಾಗಲಾರದು. ಓರ್ವ ಪರಮಾತ್ಮನಲ್ಲದೆ ಬೇರೆ ಅಸ್ತಿತ್ವದ ಮಾನ್ಯತೆ ಇಲ್ಲದಿದ್ದಾಗ ಮನಸ್ಸು ಸರ್ವಥಾ ನಿರೋಧವಾಗಬಲ್ಲದು.॥504॥</p>
<p class="Text para-style-override-3"> x x x x</p>
<p class="Text">ನಿಷ್ಕಾಮಭಾವದಿಂದ ಬುದ್ಧಿಯು ಸ್ಥಿರವಾಗುತ್ತದೆ ಹಾಗೂ ಅಭ್ಯಾಸದಿಂದ ಮನಸ್ಸು ಸ್ಥಿರವಾಗುತ್ತದೆ. ಶ್ರೇಯಸ್ಸು ಬುದ್ಧಿಯ ಸ್ಥಿರತೆಯಿಂದ ಆಗುತ್ತದೆ, ಮನದ ಸ್ಥಿರತೆಯಿಂದಲ್ಲ. ಮನಸ್ಸಿನ ಸ್ಥಿರತೆಯಿಂದ ಸಿದ್ಧಿಗಳು ದೊರೆಯುತ್ತವೆ.॥505॥</p>
<p class="Text para-style-override-3"> x x x x</p>
<p class="Text para-style-override-2">ಮನಸ್ಸಿನ ಏಕತೆ ಪರಮಾತ್ಮನೊಂದಿಗೆ ಇರದೆ ಪ್ರಕತಿಯೊಂದಿಗೆ ಇದೆ. ಅದಕ್ಕಾಗಿ ಮನಸ್ಸು ಪರಮಾತ್ಮನಲ್ಲಿ ಲೀನವಾದರೋ ಆಗಬಲ್ಲದು, ಆದರೆ ತೊಡಗಲಾರದು.॥506॥<span></span></p>


<p class="Page-Break"> </p>
<p class="Chapter-Heading" id="toc_marker-35">ಮನುಷ್ಯ</p>
<p class="Text">ಸುಖಭೋಗಿಸಲು ಸ್ವರ್ಗವಿದೆ, ದುಃಖ ಭೋಗಿಸಲು ನರಕವಿದೆ. ಸುಖ-ದುಃಖಗಳಿಂದ ಮೇಲೆದ್ದು ತನ್ನ ಶ್ರೇಯಸ್ಸನ್ನು ಮಾಡಿಕೊಳ್ಳಲು ಮನುಷ್ಯ ಶರೀರವಿದೆ.॥507॥</p>
<p class="Text para-style-override-3"> x x x x</p>
<p class="Text">ಮನುಷ್ಯ ಜನ್ಮವೇ ನಿಜವಾಗಿ ಎಲ್ಲ ಜನ್ಮಗಳ ಆದಿಯಾಗಿದೆ ಹಾಗೂ ಅಂತಿಮ ಜನ್ಮವೂ ಆಗಿದೆ. ಮನುಷ್ಯನು ಪರಮಾತ್ಮನನ್ನು ಪಡೆದುಕೊಂಡರೆ ಇದೇ ಅಂತಿಮ ಜನ್ಮವಾಗಿದೆ. ಪರಮಾತ್ಮನನ್ನು ಪಡೆದುಕೊಳ್ಳದಿದ್ದರೆ ಅನಂತ ಜನ್ಮಗಳ ಆದಿ ಜನ್ಮವೂ ಇದೇ ಆಗಿದೆ.॥508॥</p>
<p class="Text para-style-override-3"> x x x x</p>
<p class="Text">ತನ್ನ ಉದ್ಧಾರಮಾಡಿಕೊಳ್ಳುವುದು ಅಥವಾ ಪರಮಾತ್ಮತ್ತ್ವತವನ್ನು ಪಡೆದುಕೊಳ್ಳುವುದು ಎಲ್ಲ ಮನುಷ್ಯರ ಸ್ವಧರ್ಮವಾಗಿದೆ ಏಕೆಂದರೆ, ಮನುಷ್ಯ ಶರೀರವು ಕೇವಲ ಪರಮಾತ್ಮನ ಪ್ರಾಪ್ತಿಗಾಗಿಯೇ ದೊರಕಿದೆ.॥509॥</p>
<p class="Text para-style-override-3"> x x x x</p>
<p class="Text">ಶರೀರದೊಂದಿಗೆ ತನ್ನ ಸಂಬಂಧವನ್ನು ಒಪ್ಪಿಕೊಂಡು ಭೋಗ ಹಾಗೂ ಸಂಗ್ರಹದಲ್ಲಿ ತೊಡಗುವುದು ಎಲ್ಲ ಮನುಷ್ಯರಿಗೆ ಪರಧರ್ಮವಾಗಿದೆ.॥510॥</p>
<p class="Text para-style-override-3"> x x x x</p>
<p class="Text">ಆಕೃತಿಮಾತ್ರದಿಂದ ಯಾರೂ ಮನುಷ್ಯನಾಗುವುದಿಲ್ಲ ತನ್ನ ವಿವೇಕಕ್ಕೆ ಮಹತ್ವ ಕೊಡುವವನೇ ಮನುಷ್ಯನಾಗಿದ್ದಾನೆ.॥511॥</p>
<p class="Text para-style-override-3"> x x x x</p>
<p class="Text">ಮನುಷ್ಯನಲ್ಲಿ ಮನುಷ್ಯತ್ವ ಇಲ್ಲದಿದ್ದರೆ, ಅವನು ಪಶುವಿಗಿಂತಲೂ ಕೀಳಾಗುತ್ತಾನೆ. ಕಾರಣ ಪಶುವಾದರೋ ತನ್ನ ಹಿಂದಿನ ಪಾಪಕರ್ಮಗಳ ಫಲವನ್ನು ಭೋಗಿಸಿ ಮನುಷ್ಯತ್ವದ ಸಿದ್ಧತೆ ಮಾಡುತ್ತಿವೆ. ಆದರೆ ಮನುಷ್ಯನು ಹೊಸ-ಹೊಸ ಪಾಪಕರ್ಮ ಗಳನ್ನು ಮಾಡಿ ನರಕಗಳ, ಪಶುತ್ವದ ಸಿದ್ಧತೆ ಮಾಡುತ್ತಿದ್ದಾನೆ.॥512॥</p>
<p class="Text para-style-override-3"> x x x x</p>
<p class="Text">ಅತಿ ಎತ್ತರವಾದ ಜೀವನ್ಮುಕ್ತ ಸ್ಥಿತಿ ಎಲ್ಲ ಮನುಷ್ಯರಲ್ಲಿ ಸ್ವಾಭಾವಿಕವಾಗಿದೆ.॥513॥</p>
<p class="Text para-style-override-3"> x x x x</p>
<p class="Text">ಕೇವಲ ಪ್ರಪಂಚದ ಸೇವೆಯಲ್ಲೇ ಶರೀರದ ಸದುಪಯೋಗವಾಗುತ್ತದೆ.॥514॥</p>
<p class="Text para-style-override-3"> x x x x</p>
<p class="Text">ಭಗವಂತನನ್ನು ನೆನೆಯುವುದು, ಸೇವಿಸುವುದು - ಇವೆರಡರಿಂದಲೇ ಮನುಷ್ಯತ್ವ ಸಿದ್ಧಿಸುತ್ತದೆ.॥515॥</p>
<p class="Text para-style-override-3"> x x x x</p>
<p class="Text">ಮನಷ್ಯ ಶರೀರ ದೊರೆತರೂ ಪರಮಾತ್ಮನ ಪ್ರಾಪ್ತಿಯಾಗದಿದ್ದರೆ ಇದು ದೊಡ್ಡ ದುಃಖದ ಮಾತಾಗಿದೆ.॥516॥</p>
<p class="Text para-style-override-3"> x x x x</p>
<p class="Text">ಮನುಷ್ಯ ಶರೀರವು ಕೇವಲ ಕೇಳಲು ಅರಿಯಲು ಇರದೆ ತತ್ತ್ವವನ್ನು ಅನುಭವಿಸಲಿಕ್ಕಾಗಿ ಇದೆ. ಕೇಳುವುದು, ಕಲಿಯುವುದು ಪಶು ಪಕ್ಷಿಗಳಲ್ಲಿಯೂ ಇರುತ್ತದೆ. ಅದರಿಂದಲೇ ಅವು ಸರ್ಕಸ್ಸಿನಲ್ಲಿ ಅನೇಕ ಆಟತೋರಿಸುತ್ತವೆ.॥517॥</p>
<p class="Text para-style-override-3"> x x x x</p>
<p class="Text">ಬೇರೆಯವರ ಸೇವೆ ಮಾಡದವನು, ಭಗವಂತನನ್ನು ನೆನೆಯದವನು ಮನುಷ್ಯನೆಂದು ಹೇಳಿಸಿಕೊಳ್ಳಲು ಅಧಿಕಾರಿಯಲ್ಲ॥518॥</p>
<p class="Text para-style-override-3"> x x x x</p>
<p class="Text">ಯಾವುದೇ ಸುಖ-ಭೋಗದ ಪ್ರಾರಂಭವನ್ನು ನೋಡುವುದು ಪಶುತ್ವವಾಗಿದೆ ಹಾಗೂ ಅದರ ಪರಿಣಾಮವನ್ನು ನೋಡುವುದು ಮನುಷ್ಯತ್ವವಾಗಿದೆ.॥519॥</p>
<p class="Text para-style-override-3"> x x x x</p>
<p class="Text">ಮನುಷ್ಯರ ಜೀವನ ಬೇರೆಯವರಿಗಾಗಿಯೇ ಇದೆ, ತನಗಾಗಿ ಅಲ್ಲ ಇದೇ ಕ್ರಮದಿಂದ ಸೃಷ್ಟಿಯ ರಚನೆಯಾಗಿದೆ.॥520॥</p>
<p class="Text para-style-override-3"> x x x x</p>
<p class="Text">ಪರಮಾತ್ಮನ ಪ್ರಾಪ್ತಿಯಲ್ಲದೆ ಮನುಷ್ಯ ಶರೀರದಿಂದ ಯಾವ ಉಪಯೋಗವೂ ಇಲ್ಲ.॥521॥</p>
<p class="Text para-style-override-3"> x x x x</p>
<p class="Text">ಭಗವಂತನ ಕಡೆಗೆ ರುಚಿ ಉಂಟಾಗಿರುವವನೇ ಭಾಗ್ಯಶಾಲಿಯು, ಅವನೇ ಶ್ರೇಷ್ಠನು ಹಾಗೂ ಅವನನ್ನೇ ಮನುಷ್ಯನೆಂದು ಹೇಳುವುದು ಯೋಗ್ಯವಾಗಿದೆ.॥522॥</p>
<p class="Text para-style-override-3"> x x x x</p>
<p class="Text">ಮನುಷ್ಯ ಜನ್ಮದ ಸಫಲತೆಗಾಗಿ ನಿರಂತರ ಎಚ್ಚರವಾಗಿರುವುದು ತುಂಬಾ ಅವಶ್ಯಕವಾಗಿದೆ.॥523॥</p>
<p class="Text para-style-override-3"> x x x x</p>
<p class="Text">ಮನುಷ್ಯ ಶರೀರದ ಮಹತ್ವ ವಿವೇಕದಿಂದಾಗಿ ಇದೆ, ಕ್ರಿಯೆಯಿಂದಲ್ಲ.॥524॥</p>
<p class="Text para-style-override-3"> x x x x</p>
<p class="Text">ವಾಸ್ತವವಾಗಿ ಮನುಷ್ಯನದು ಕರ್ಮಯೋನಿಯಲ್ಲ, ಬದಲಾಗಿ ಸಾಧನ ಯೋನಿಯಾಗಿದೆ. ಸಾಧಕನಲ್ಲದವನು ದೇವತೆ ಅಥವಾ ಅಸುರನಾಗಬಲ್ಲನು, ಆದರೆ ಮನುಷ್ಯನಾಗಲಾರನು.॥525॥</p>
<p class="Text para-style-override-3"> x x x x</p>
<p class="Text para-style-override-2">ಪರಮಾತ್ಮ ಪ್ರಾಪ್ತಿಯ ಜನ್ಮಜಾತ ಅಧಿಕಾರಿಯಾಗಿರುವವನನ್ನೇ ‘ಮನುಷ್ಯ’ ನೆಂದು ಹೇಳುತ್ತಾರೆ.॥526॥<span></span></p>


<p class="Page-Break"> </p>
<p class="Chapter-Heading" id="toc_marker-36">ಮಮತೆ</p>
<p class="Text">ಮನುಷ್ಯನಿಗೆ ಪತ್ನೀ, ಪುತ್ರರಲ್ಲಿ ಮಮತೆ ಇರುವವರೆಗೆ ಅವನಿಂದ ಪತ್ನೀ ಪುತ್ರರ ಉದ್ಧಾರವಾಗುವುದು ಅಸಂಭವವೇ ಆಗಿದೆ. ಏಕೆಂದರೆ ಮಮತೆಯೇ ಮೂಲ ಅಶುದ್ಧಿಯಾಗಿದೆ.॥527॥</p>
<p class="Text para-style-override-3"> x x x x</p>
<p class="Text">ಮನುಷ್ಯನು ತನ್ನ ಬಳಿ ಮಮತೆಯಿಂದೊಡಗೂಡಿ ಎಷ್ಟು ಸಾಮಗ್ರಿ ಇರಿಸಿಕೊಳ್ಳುತ್ತಾನೊ ಅಷ್ಟೇ ಅಸತ್ತಿನ ಸಂಗವಾಗಿದೆ. ಅಸತ್ತಿನ ಸಂಗವಾದಷ್ಟು ಮನಷ್ಯನ ಪತನವಾಗುತ್ತದೆ.॥528॥</p>
<p class="Text para-style-override-3"> x x x x</p>
<p class="Text">ನಮ್ಮದೆಂದು ತಿಳಿದುಕೊಂಡಿರುವ ವಸ್ತುಗಳಿಗೆ ನಾವು ಪರಾಧೀನರಾಗುತ್ತೇವೆ. ಪರಾಧೀನನಾದ ವ್ಯಕ್ತಿಗೆ ಸ್ವಪ್ನದಲ್ಲಿಯೂ ಸುಖ ಸಿಗುವುದಿಲ್ಲ.॥529॥</p>
<p class="Text para-style-override-3"> x x x x</p>
<p class="Text">ಪ್ರಪಂಚವೆಲ್ಲವೂ ಪರವಾತ್ಮನದಾಗಿದೆ, ಆದರೆ ಜೀವಿಯು ಭ್ರಮೆಯಿಂದ ಪರಮಾತ್ಮನ ವಸ್ತುವನ್ನು ತನ್ನದೆಂದು ತಿಳಿದುಕೊಳ್ಳುತ್ತಾನೆ. ಅದರಿಂದ ಬಂಧನದಲ್ಲಿ ಬೀಳುತ್ತಾನೆ.॥530॥</p>
<p class="Text para-style-override-3"> x x x x</p>
<p class="Text">ಶರೀರ ಇಂದ್ರಿಯಗಳು ‘ನಾವು ನಿನ್ನವರಾಗಿದ್ದೇವೆ, ನೀನು ನನ್ನವನು’ ಹೀಗೆ ಎಂದಿಗೂ ಹೇಳುವುದಿಲ್ಲ. ನಾವೇ ಅವುಗಳನ್ನು ನಮ್ಮವು ಎಂದು ಒಪ್ಪಿಕೊಳ್ಳುತ್ತೇವೆ ಅವುಗಳನ್ನು ನಮ್ಮವು ಎಂದು ತಿಳಿಯುವುದೇ ಅಶುದ್ಧಿಯಾಗಿದೆ.॥531॥</p>
<p class="Text para-style-override-3"> x x x x</p>
<p class="Text">ನಾವು ಮನೆಯಲ್ಲಿರುವುದರಿಂದ ಸಿಕ್ಕಿಬೀಳುವುದಿಲ್ಲ. ಮನೆಯನ್ನು ತನ್ನದೆಂದು ತಿಳಿಯುವುದರಿಂದ ಸಿಕ್ಕಿ ಹಾಕಿಕೊಳ್ಳುತ್ತೇವೆ.॥532॥</p>
<p class="Text para-style-override-3"> x x x x</p>
<p class="Text">ಮನಷ್ಯನು ಪ್ರಪಂಚದಲ್ಲಿರುವ ವಸ್ತುಗಳನ್ನು ತನ್ನವು ಮತ್ತು ತನಗಾಗಿ ಎಂದು ತಿಳಿದಷ್ಟು ಸಿಕ್ಕಿಹಾಕಿಕೊಳ್ಳುತ್ತಾನೆ.॥533॥</p>
<p class="Text para-style-override-3"> x x x x</p>
<p class="Text">ಮನುಷ್ಯನು ಪ್ರಪಂಚದಲ್ಲಿರುವ ವಸ್ತುಗಳನ್ನು ತನ್ನದೆಂದು ತಿಳಿದಷ್ಟು ಅದಕ್ಕೆ ಪರಾಧೀನನಾಗುತ್ತಾನೆ. ಅದರೆ ಪರಮಾತ್ಮನನ್ನು ತನ್ನವನೆಂದು ತಿಳಿಯುವುದರಿಂದ ಅವನು ಸ್ವಾಧೀನನಾಗುತ್ತಾನೆ.॥534॥</p>
<p class="Text para-style-override-3"> x x x x</p>
<p class="Text">ಶರೀರಾದಿಗಳನ್ನು ‘ತನ್ನವು’ ಮತ್ತು ‘ತನಗಾಗಿ’ ಎಂದು ತಿಳಿಯುವುದು ದೊಡ್ಡ ತಪ್ಪು ಆಗಿದೆ. ಈ ತಪ್ಪನ್ನು ಇಲ್ಲವಾಗಿಸಿದರೆ ಶ್ರೇಯಸ್ಸು ಆಗುವುದರಲ್ಲಿ ಯಾವ ಸಂದೇಹವು ಇಲ್ಲ.॥535॥</p>
<p class="Text para-style-override-3"> x x x x</p>
<p class="Text">ನಮ್ಮ ಜೊತೆಗೆ ಸದಾಕಾಲ ಇರಲಾರದ ವಸ್ತು (ಪ್ರಪಂಚ) ವಿನೊಡನೆ ನಾವು ಅದರ ಜೊತೆಗೆ ಸದಾಕಾಲ ಇರಲಾರೆವು. ಅದನ್ನು ತನ್ನದೆಂದು ತಿಳಿಯುವುದರಿಂದ ಅಳುವುದು ಬಿಟ್ಟರೆ ಬೇರೆ ಏನೂ ಸಿಗಲಾರದು. ಆದ್ದರಿಂದ ಅದನ್ನು ತನ್ನದೆಂದು ತಿಳಿಯದೆ ಅದರ ಸೇವೆ ಮಾಡಿರಿ.॥536॥</p>
<p class="Text para-style-override-3"> x x x x</p>
<p class="Text">ದೊರಕಿದ ವಸ್ತುವನ್ನು ತನ್ನದೆಂದು ತಿಳಿಯುವವನು ಪ್ರಪಂಚಕ್ಕೆ, ತನಗೆ ಮತ್ತು ಭಗವಂತನಿಗೆ ಉಪಯೋಗಿಯಾಗುವುದಿಲ್ಲ.॥537॥</p>
<p class="Text para-style-override-3"> x x x x</p>
<p class="Text">ಮಮತಾರಹಿತ ವ್ಯಕ್ತಿಯು ಜಗತ್ತಿನ ಒಳಿತು ಮಾಡಿದಷ್ಟು ಮಮತೆಯುಳ್ಳವನು ಮಾಡಲಾರನು.॥538॥</p>
<p class="Text para-style-override-3"> x x x x</p>
<p class="Text">ಯಾವ ವಸ್ತುವನ್ನೂ ತನ್ನದು ಮತ್ತು ತನಗಾಗಿ ಎಂದು ತಿಳಿಯಬಾರದು. ಯಾವುದೇ ವಸ್ತುವಿನ ಕಾಮನೆ ಇರಿಸಬಾರದು. ಏಕೆಂದರೆ ವಸ್ತುವನ್ನು ತನ್ನದೆಂದು ತಿಳಿಯುವುದರಿಂದ ಅಶುದ್ಧಿ ಉಂಟಾಗುತ್ತದೆ ಹಾಗೂ ಕಾಮನೆ ಇರಿಸುವುದರಿಂದ ಅಶಾಂತಿ ಉಂಟಾಗುತ್ತದೆ.॥539॥</p>
<p class="Text para-style-override-3"> x x x x</p>
<p class="Text">ಪ್ರಪಂಚವು ಪ್ರತಿಕ್ಷಣ ಸಂದುಹೋಗುತ್ತದೆ. ಸಂದುಹೋಗುವುದರಲ್ಲಿ ಮಮತೆಯನ್ನಿಟ್ಟರೆ ಅಳಬೇಕಾದೀತು. ಆದರೆ ಸದಾಕಾಲ ಜೊತೆಗಿರುವ ಪರಮಾತ್ಮನೊಂದಿಗೆ ಆತ್ಮೀಯತೆಯನಿಟ್ಟರೆ ಎಂದೆಂದಿಗೂ ಉದ್ಧಾರವಾಗಿ ಹೋಗುವೆ.॥540॥</p>
<p class="Text para-style-override-3"> x x x x</p>
<p class="Text">ನಮ್ಮದೆಂದು ಹೇಳಿಕೊಳ್ಳುವ ಯಾವುದೇ ವಸ್ತುವೂ ಸದಾಕಾಲ ನಮ್ಮೊಂದಿಗೆ ಇರಲಾರದು. ಹಾಗಿರುವಾಗ ಅದರ ಮಮತೆಯನ್ನು ತ್ಯಜಿಸಲು ಏನು ಕಷ್ಟವಿದೆ? ॥541॥</p>
<p class="Text para-style-override-3"> x x x x</p>
<p class="Text">ಶರೀರವನ್ನು ತನ್ನದೆಂದು ತಿಳಿಯುವುದು ಕೇವಲ ದುಃಖಪಡೆಯಲಿಕ್ಕಾಗಿಯೇ ಇದೆ. ಪ್ರಪಂಚವನ್ನು ತನ್ನದಲ್ಲವೆಂದು ತಿಳಿಯುವುದು ಮುಕ್ತನಾಗಲಿಕ್ಕಾಗಿದೆ.॥542॥</p>
<p class="Text para-style-override-3"> x x x x</p>
<p class="Text">ತನ್ನಿಂದ ಆಗಲುವಂತಹ ವಸ್ತುವು ತನ್ನದಾಗಿರುವುದಿಲ್ಲ. ನಿಜವಾಗಿ ತನ್ನಿಂದ ಬೇರೆಯಾದ ವಸ್ತುವೇ ಅಗಲುವಂತಹುದು.॥543॥</p>
<p class="Text para-style-override-3"> x x x x</p>
<p class="Text">ಶರೀರವನ್ನು ತನ್ನದೆಂದು ತಿಳಿಯುವುದು ಅಸತ್ತಿನ ಸಂಗವಾಗಿದೆ ಹಾಗೂ ಶರೀರವನ್ನು ತನ್ನದೆಂದು ತಿಳಿಯದಿರುವುದು ಸತ್ಸಂಗವಾಗಿದೆ.॥544॥</p>
<p class="Text para-style-override-3"> x x x x</p>
<p class="Text para-style-override-2">ನಾವು ಶರೀರವನ್ನು ತನ್ನದೆಂದು ತಿಳಿದರೆ ಶರೀರದಲ್ಲಿ ಉಂಟಾಗುವ ವಸ್ತು ನಮ್ಮಲ್ಲಿ ಕಂಡೀತು. ಶರಿರದವರೆಗೆ ತಲುಪುವಂತಹ ವಸ್ತು ನಮ್ಮವರೆಗೆ ತಲುಪುವುದನ್ನು ಕಂಡೀತು.॥545॥<span></span></p>


<p class="Page-Break"> </p>
<p class="Chapter-Heading" id="toc_marker-37">ಮೃತ್ಯು - ಅಮರತ್ವ</p>
<p class="Text">ಶರೀರ ಮತ್ತು ಪ್ರಪಂಚದ ಸಂಬಂಧದಿಂದ ಮೃತ್ಯುವಿನ ಹಾಗೂ ಭಗವಂತನ ಸಂಬಂಧದಿಂದ ಅಮರತ್ವದ ಅನುಭವ ಉಂಟಾಗುತ್ತದೆ.॥546॥</p>
<p class="Text para-style-override-3"> x x x x</p>
<p class="Text">ತನಗಾಗಿ ಕರ್ಮಮಾಡುವುದರಿಂದ ಮೊದಲಿಗೆ ಕರ್ಮದೊಂದಿಗೆ ಮತ್ತೆ ಫಲದೊಂದಿಗೆ ಸಂಬಂಧ ಬೆಳೆಯುತ್ತದೆ. ಕರ್ಮ ಮತ್ತು ಫಲ ಎರಡೂ ಉತ್ಪನ್ನವಾಗಿ ನಾಶವಾಗುತ್ತವೆ. ಆದರೆ ಅಂತಃಕರಣದಲ್ಲಿ ಉಳಿಯುವ ಆಸಕ್ತಿಯು ಬಾರಿ ಬಾರಿಗೂ ಹುಟ್ಟು-ಸಾವು ಕೊಡುತ್ತದೆ.॥547॥</p>
<p class="Text para-style-override-3"> x x x x</p>
<p class="Text">ಶರೀರವನ್ನು ‘ನಾನು’ ಮತ್ತು ‘ನನ್ನದು’ ತಿಳಿಯುವುದು ಪ್ರಮಾದವಾಗಿದೆ. ಪ್ರಮಾದವೇ ಮೃತ್ಯುವಾಗಿದೆ.॥548॥</p>
<p class="Text para-style-override-3"> x x x x</p>
<p class="Text">ಯಾವುದೇ ಕಾಮನೆ ಪೂರ್ತಿಯಾಗುವುದು, ಪೂರ್ತಿಯಾಗದಿರುವುದು ಅನಿಶ್ಚಿತವಾಗಿದೆ. ಆದರೆ ಸಾಯುವುದು ಖಂಡಿತವಾಗಿ ನಿಶ್ಚಿತವಾಗಿದೆ.॥549॥</p>
<p class="Text para-style-override-3"> x x x x</p>
<p class="Text para-style-override-2">ಶರೀರಕ್ಕಾಗಿ ಮೃತ್ಯುವು ಸಹಜವಾಗಿರುವಂತೆ ನಮಗಾಗಿ ಅಮರತ್ವವು ಸಹಜವಾಗಿದೆ.॥550॥<span></span></p>


<p class="Page-Break"> </p>
<p class="Chapter-Heading" id="toc_marker-38">ಯೋಗ ಮತ್ತು ಭೋಗ</p>
<p class="Text">ಸುಖದಾಯಕ ಪರಿಸ್ಥಿತಿ ಬಂದಾಗ ಸುಖೀ ಹಾಗೂ ದುಃಖದಾಯಕ ಪರಿಸ್ಥಿತಿ ಬಂದಾಗ ದುಃಖಿಯಾಗುವ ಮನುಷ್ಯನು ಭೋಗಿಯಾಗಿದ್ದಾನೆ, ಯೋಗಿಯಲ್ಲ, ಯೋಗಿಯಾದರೋ ಸುಖ-ದುಃಖಗಳಲ್ಲಿ ಸಮಾನನಾಗಿರುತ್ತಾನೆ.॥551॥</p>
<p class="Text para-style-override-3"> x x x x</p>
<p class="Text">ಭೋಗಿ ವ್ಯಕ್ತಿಯು ರೋಗಿಯಾಗಿರುತ್ತಾನೆ, ದುಃಖಿಯಾಗುತ್ತಾನೆ, ದುರ್ಗತಿಗೆ ಹೋಗುತ್ತಾನೆ.॥552॥</p>
<p class="Text para-style-override-3"> x x x x</p>
<p class="Text">ತನ್ನ ಸುಖದಿಂದ ಸುಖಿಯಾಗುವ ಯಾವ ಮನುಷ್ಯನು ಯೋಗಿಯಾಗಿಲ್ಲ.॥553॥</p>
<p class="Text para-style-override-3"> x x x x</p>
<p class="Text">ಭೋಗಿಯು ಯೋಗಿಯಾಗದೆ ರೋಗಿಯಾಗುತ್ತಾನೆ. <span class="char-style-override-3">‘ಭೋಗೇ ರೋಗ ಭಯಮ್’</span> ॥554॥</p>
<p class="Text para-style-override-3"> x x x x</p>
<p class="Text">ಭೋಗವು ಎರಡು ವಸ್ತುಗಳ ಸಂಯೋಗದಿಂದ ಉಂಟಾಗುತ್ತದೆ ಹಾಗೂ ಯೋಗವು (ಪರಮಾತ್ಮನ ನಿತ್ಯ ಸಂಬಂಧ) ಒಂಟಿಯಾಗಿ ಸ್ವತಃ ಸಿದ್ಧವಾಗಿರುತ್ತದೆ. ಭೋಗ ವಿರುವತನಕ ಯೋಗದ ಅನುಭವವಾಗುವುದಿಲ್ಲ. ಭೋಗವನ್ನು ಪೂರ್ಣವಾಗಿ ತ್ಯಜಿಸಿದಾಗಲೇ ಯೋಗದ ಅನುಭವ ಉಂಟಾಗುತ್ತದೆ. ಯೋಗದ ಅನುಭವ ಉಂಟಾದಾಗ ಭೋಗದ ಇಚ್ಛೆ ಪೂರ್ಣವಾಗಿ ಅಳಿದು ಹೋಗುತ್ತದೆ.॥555॥</p>
<p class="Text para-style-override-3"> x x x x</p>
<p class="Text">ಪರಮಾತ್ಮನ ಸಂಯೋಗದಿಂದ ಯೋಗ ಮತ್ತು ಪ್ರಪಂಚದ ಸಂಗದಿಂದ ಭೋಗ ಉಂಟಾಗುತ್ತದೆ.॥556॥</p>
<p class="Text para-style-override-3"> x x x x</p>
<p class="Text">ಏಕಾಂತದ ಸುಖವನ್ನು ಪಡೆಯುವುದು, ಮನಸ್ಸು ತೊಡಗಿಸಿ ಸುಖ ಪಡೆಯುವುದು ಭೋಗವಾಗಿದೆ, ಯೋಗವಲ್ಲ.॥557॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದೊಂದಿಗೆ ಸಂಬಂಧ ಬೆಳೆಸುವುದು ಭೋಗವಾಗಿದೆ, ಸಂಬಂಧ ಕಡಿದುಕೊಳ್ಳುವುದು ಯೋಗವಾಗಿದೆ.॥558॥</p>
<p class="Text para-style-override-3"> x x x x</p>
<p class="Text">ಯಾವುದೇ ಅವಸ್ಥೆಯೊಂದಿಗೆ ಹೊಂದಿಕೊಳ್ಳುವುದು ಭೋಗವಾಗಿದೆ. ಭೋಗದಿಂದ ವ್ಯಕ್ತಿತ್ವವು ಅಳಿಯುವುದಿಲ್ಲ. ಆದ್ದರಿಂದ ಸಾಧಕನು ಯಾವುದೇ ಅವಸ್ಥೆಯೊಂದಿಗೆ ರಾಜಿಯಾಗಬಾರದು.॥559॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದ ವಿಯೋಗವೂ ಸ್ವತಃ ಸಿದ್ಧವಾಗಿದೆ, ಪರವಾತ್ಮನ ಯೋಗವೂ ಸ್ವತಃ ಸಿದ್ಧವಾಗಿದೆ.॥560॥</p>
<p class="Text para-style-override-3"> x x x x</p>
<p class="Text">ತಾನಾಗಿ ವಿಯೋಗವಾಗುವಂತಹುದರ ಸಂಯೋಗದ ಇಚ್ಛೆಯನ್ನು ತ್ಯಜಿಸುವುದರ ಹೆಸರೇ ಯೋಗವಾಗಿದೆ.॥561॥</p>
<p class="Text para-style-override-3"> x x x x</p>
<p class="Text">ಎಂದಾದರೂ ಯೋಗಿ, ಎಂದಾದರು ಭೋಗಿ ಆಗಿರುವವನು ನಿಜವಾಗಿ ಭೋಗಿಯೇ ಆಗಿದ್ದಾನೆ.॥562॥</p>
<p class="Text para-style-override-3"> x x x x</p>
<p class="Text">ಯೋಗಿಯಿಂದ ಎಲ್ಲರಿಗೆ ಸುಖಸಿಗುತ್ತದೆ ಹಾಗೂ ಭೋಗಿಯಿಂದ ಎಲ್ಲರಿಗೂ ದುಃಖ ಸಿಗುತ್ತದೆ.॥563॥</p>
<p class="Text para-style-override-3"> x x x x</p>
<p class="Text">‘ನನಗೆ ಸಿಗಲಿ’ ಇದು ಭೋಗವಾಗಿದೆ. ‘ಬೇರೆಯವರಿಗೆ ಸಿಗಲಿ’ ಇದು ಯೋಗವಾಗಿದೆ.॥564॥</p>
<p class="Text para-style-override-3"> x x x x</p>
<p class="Text">ತನ್ನ ಸುಖ-ಸೌಲಭ್ಯಗಳನ್ನು ನೋಡುವವನು ಭೋಗಿಯಾಗುತ್ತಾನೆ , ಯೋಗಿ ಆಗುವುದಿಲ್ಲ.॥565॥</p>
<p class="Text para-style-override-3"> x x x x</p>
<p class="Text">ಎಂದೆಂದಿಗೂ, ಎಲ್ಲರಿಗಾಗಿಯೂ ಇರುವುದರ ಪ್ರಾಪ್ತಿಯು ‘ಯೋಗ’ವಾಗಿದೆ. ಎಂದೆಂದಿಗೂ, ಎಲ್ಲರಿಗೂ ಇಲ್ಲದಿರುವುದರ ಪ್ರಾಪ್ತಿಯು ಭೋಗವಾಗಿದೆ.॥566॥</p>
<p class="Text para-style-override-3"> x x x x</p>
<p class="Text">ಭಗವಂತನನ್ನು ತನ್ನವನೆಂದು ತಿಳಿಯುವುದು ಯೋಗವಾಗಿದೆ. ಭಗವಂತನಿಂದ ಏನಾದರೂ ಬಯಸುವುದು ಭೋಗವಾಗಿದೆ.॥567॥</p>
<p class="Text para-style-override-3"> x x x x</p>
<p class="Text">‘ಯೋಗ’ವು ವಿಯೋಗದಿಂದಾಗುತ್ತದೆ, ಭೋಗವು ಸಂಯೋಗದಿಂದ ಆಗುತ್ತದೆ.॥568॥</p>
<p class="Text para-style-override-3"> x x x x</p>
<p class="Text para-style-override-2">ಭೋಗಿ ವ್ಯಕ್ತಿಯು ಅನೇಕರಿಗೆ ಋಣಿಯಾಗುತ್ತಾನೆ ಆದರೆ ಯೋಗಿಯು ಯಾರ ಋಣಿಯೂ ಅಗುವುದಿಲ್ಲ.॥569॥<span></span></p>


<p class="Page-Break"> </p>
<p class="Chapter-Heading" id="toc_marker-39">ರಾಗ ಮತ್ತು ದ್ವೇಷ</p>
<p class="Text">ರಾಗ-ದ್ವೇಷಗಳು ಅಂತಃಕರಣದ ಆಗಂತುಕ ವಿಕಾರಗಳಾಗಿವೆ, ಧರ್ಮವಲ್ಲ. ಧರ್ಮವು ಸ್ಥಾಯಿಯಾಗಿರುತ್ತದೆ ಹಾಗೂ ವಿಕಾರಗಳು ಅಸ್ಥಾಯಿ ಅಂದರೆ ಬಂದು ಹೋಗುವಂತಹುಗಳು. ರಾಗ-ದ್ವೇಷಗಳು ಅಂತಃಕರಣದಲ್ಲಿ ಬಂದುಹೋಗು ವಂತಹುಗಳು. ಆದ್ದರಿಂದ ಅವನ್ನು ಅಳಿಸಲಾಗುತ್ತದೆ.॥570॥</p>
<p class="Text para-style-override-3"> x x x x</p>
<p class="Text">ಸಾಧಕನ ಪ್ರವೃತ್ತಿ ಮತ್ತು ನಿವೃತ್ತಿ ರಾಗ -ದ್ವೇಷದೊಂದಿಗೆ ಇರಬಾರದು. ಬದಲಾಗಿ ಶಾಸ್ತ್ರಕ್ಕನುಸಾರವಾಗಿ ಇರಬೇಕು.॥571॥</p>
<p class="Text para-style-override-3"> x x x x</p>
<p class="Text">ರಾಗ-ದ್ವೇಷಪೂರ್ವಕ ಮಾಡಲಾದ ಕಾರ್ಯದ ಪರಿಣಾಮ ಚೆನ್ನಾಗಿರುವುದಿಲ್ಲ.॥573॥</p>
<p class="Text para-style-override-3"> x x x x</p>
<p class="Text">ಬೇರೆ ಸಾಧಕನ ಕುರಿತು ದ್ವೇಷವೃತ್ತಿಯು ತನ್ನ ಸಾಧನೆಯ ಸಿದ್ಧಿಯಲ್ಲಿ ದೊಡ್ಡ ಬಾಧಕವಾಗಿದೆ.॥573॥</p>
<p class="Text para-style-override-3"> x x x x</p>
<p class="Text">ವಿವೇಕವು ಅನಾದಿಯಾಗಿದೆ, ರಾಗವು ತಾನು ಮಾಡಿಕೊಂಡದ್ದಾಗಿದೆ. ಪ್ರಪಂಚದಲ್ಲಿ ರಾಗ ಇರುವುದರಿಂದ ವಿವೇಕವು ಅದುಮಿ ಹೋಗುತ್ತದೆ. ವಿವೇಕವು ಜಾಗ್ರತವಾದಾಗ ರಾಗವು ಅಳಿದುಹೋಗುತ್ತದೆ.॥574॥</p>
<p class="Text para-style-override-3"> x x x x</p>
<p class="Text">ನಿರಂತರ ಪರಿವರ್ತನಶೀಲ ಪ್ರಪಂಚವನ್ನು ಸ್ಥಾಯಿ ಎಂದು ತಿಳಿಯುವುದರಿಂದಲೇ ರಾಗ-ದ್ವೇಷಾದಿ ದ್ವಂದ್ವಗಳು ಹುಟ್ಟಿಕೊಳ್ಳುತ್ತವೆ.॥575॥</p>
<p class="Text para-style-override-3"> x x x x</p>
<p class="Text">ನಿರಂತರ ಪರಿವರ್ತನಶೀಲ ಪ್ರಪಂಚವನ್ನು ಸ್ಥಾಯಿ ಎಂದು ತಿಳಿಯುವುದರಿಂದಲೇ ರಾಗ-ದ್ವೇಷಾದಿ ದ್ವಂದ್ವಗಳು ಹುಟ್ಟಿಕೊಳ್ಳುತ್ತವೆ.॥576॥</p>
<p class="Text para-style-override-3"> x x x x</p>
<p class="Text para-style-override-2">ನಿಜವಾಗಿ ಎಲ್ಲವೂ ಚಿನ್ಮಯವೇ ಆಗಿದೆ, ಆದರೆ ರಾಗ-ದ್ವೇಷದ ಕಾರಣ ಅದು ಜಡವಾಗಿ ಕಾಣುತ್ತದೆ. ರಾಗ-ದ್ವೇಷಗಳು ಇಲ್ಲದಿದ್ದರೆ ಒಂದು ಚಿನ್ಮಯತತ್ತ್ವ (ಪರಮಾತ್ಮ)ದ ಹೊರತು ಬೇರೆ ಏನೂ ಇಲ್ಲವೇ ಇಲ್ಲ.॥577॥<span></span></p>


<p class="Page-Break"> </p>
<p class="Chapter-Heading" id="toc_marker-40">ಕೊಟ್ಟು ಕೊಳ್ಳುವುದು</p>
<p class="Text">ಸುಖ ಪಡೆಯುವುದರಿಂದ ಅಂತಃಕರಣವು ಅಶುದ್ಧವಾಗುತ್ತದೆ ಹಾಗೂ ಸುಖ ಕೂಡುವುದರಿಂದ ಅಂತಃಕರಣವು ಶುದ್ಧವಾಗುತ್ತದೆ.॥578॥</p>
<p class="Text para-style-override-3"> x x x x</p>
<p class="Text">ಈ ಸಂಸಾರ ಸಮುದ್ರದಿಂದ ಪಡೆಯಲು ಬಯಸುವವನು ಮುಳುಗಿ ಹೋಗುತ್ತಾನೆ ಮತ್ತು ಕೊಡಲು ಬಯಸುವವನು ದಾಟಿಹೋಗುತ್ತಾನೆ.॥579॥</p>
<p class="Text para-style-override-3"> x x x x</p>
<p class="Text">‘ಕೊಡುವ’ ಭಾವದಿಂದ ಸಮಾಜದಲ್ಲಿ ಏಕತೆ, ಪ್ರೇಮ ಉಂಟಾಗುತ್ತದೆ ಹಾಗೂ ‘ಪಡೆಯುವ’ ಭಾವದಿಂದ ಸಂಘರ್ಷ ಉಂಟಾಗುತ್ತದೆ.॥580॥</p>
<p class="Text para-style-override-3"> x x x x</p>
<p class="Text">‘ಕೊಡುವ’ ಭಾವವು ಉದ್ಧಾರಮಾಡುವಂತಹುದು ಮತ್ತು ‘ಪಡೆಯುವ’ ಭಾವವು ಪತನವಾಗಿಸುವಂತಹುದು.॥581॥</p>
<p class="Text para-style-override-3"> x x x x</p>
<p class="Text">ಶರೀರವನ್ನು ‘ನಾನು’ ‘ನನ್ನದು’ ಅಥವಾ ‘ನನಗಾಗಿ’ ಎಂದು ತಿಳಿಯುವುದರಿಂದಲೇ ಪಡೆಯುವ ಭಾವ ಉಂಟಾಗುತ್ತದೆ.॥582॥</p>
<p class="Text para-style-override-3"> x x x x</p>
<p class="Text">ಕೇವಲ ಸೇವೆ ಮಾಡಲೆಂದೇ ಬೇರೆಯವರೊಂದಿಗೆ ಸಂಬಂಧವಿಡಿರಿ. ಪಡೆಯಲು ಸಂಬಂಧವಿರಿಸಿದರೆ ದುಃಖ ಪಡಬೇಕಾದೀತು.॥583॥</p>
<p class="Text para-style-override-3"> x x x x</p>
<p class="Text">ಪಡೆದು ದಾನ ಮಾಡುವುದಕ್ಕಿಂತ ಪಡೆಯದೇ ಇರುವುದೇ ಹಿರಿದಾಗಿದೆ.॥584॥</p>
<p class="Text para-style-override-3"> x x x x</p>
<p class="Text">ಪಡೆದು ಕೊಡುವುದಕ್ಕಿಂತ ಪಡೆಯದಿರುವುದು ಭಾರೀ ದೊಡ್ಡ ಪುಣ್ಯವಾಗಿದೆ. ಆದರೆ ಇದನ್ನು ತಿಳಿದುಕೊಳ್ಳುವವರು ತುಂಬಾ ಕಡಿಮೆಯಾಗಿದ್ದಾರೆ.॥585॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದಿಂದ ಏನನ್ನೂ ಪಡೆಯುವುದು ಪಾಪವಾಗಿದೆ, ಕೊಡುವುದು ಪುಣ್ಯವಾಗಿದೆ.॥586॥</p>
<p class="Text para-style-override-3"> x x x x</p>
<p class="Text">ಸುಖ ಪಡೆಯಲು ಶರೀರವೂ ಕೂಡ ನಮ್ಮದಲ್ಲ. ಸುಖ ಕೊಡಲು (ಸೇವೆಮಾಡಲು)ಇಡೀ ಪ್ರಪಂಚವೇ ನಮ್ಮದಾಗಿದೆ.॥587॥</p>
<p class="Text para-style-override-3"> x x x x</p>
<p class="Text">ಪಡೆಯುವ ಇಚ್ಛೆಯಿಂದ ಮನುಷ್ಯನು ಆಳಾಗುತ್ತಾನೆ ಹಾಗೂ ಕೇವಲ ಕೊಡುವ ಇಚ್ಛೆಯಿಂದ ಒಡೆಯನಾಗುತ್ತಾನೆ.॥588॥</p>
<p class="Text para-style-override-3"> x x x x</p>
<p class="Text">ಪಡೆಯುವ ಭಾವದಿಂದ ಭೋಗವಾಗುತ್ತದೆ. ಕೊಡುವ ಭಾವದಿಂದ ಯೋಗವಾಗುತ್ತದೆ.॥589॥</p>
<p class="Text para-style-override-3"> x x x x</p>
<p class="Text para-style-override-2">ಶರೀರಕ್ಕೆ ಆವಶ್ಯಕತೆಗನುಸಾರ ಅನ್ನ-ನೀರು-ಬಟ್ಟೆ ಇವುಗಳಾದರೋ ಕೊಡಬೇಕು, ಆದರೆ ಶರೀರದೊಂದಿಗೆ ಸಂಬಂಧ ಬೆಳೆಸಿ ಅನ್ನ-ನೀರು-ಬಟ್ಟೆ ಪಡೆಯುವವನಾಗಬಾರದು. ಪಡೆಯುವುದು ಬಂಧನವಾಗಿದೆ, ಕೊಡುವುದು ಮುಕ್ತಿಯಾಗಿದೆ.॥590॥<span></span></p>


<p class="Page-Break"> </p>
<p class="Chapter-Heading" id="toc_marker-41">ಶರಣಾಗತಿ</p>
<p class="Text">ಪ್ರಪಂಚದ ಆಶ್ರಯ ಪಡೆಯುವುದರಿಂದ ಪರಾಧೀನತೆ ಮತ್ತು ಭಗವಂತನ ಆಶ್ರಯ ಪಡೆಯುವುದರಂದ ಸ್ವಾಧೀನತೆ ದೊರೆಯುತ್ತದೆ.॥591॥</p>
<p class="Text para-style-override-3"> x x x x</p>
<p class="Text">ಭಗವಂತನನ್ನು ಆಶ್ರಯಿಸದೆ ಭಗವಂತನನ್ನು ತಿಳಿಯುವುದು ಅಸಂಭವವಾಗಿದೆ.॥592॥</p>
<p class="Text para-style-override-3"> x x x x</p>
<p class="Text">ಭಗವಂತನ ಹೊರತು ಬೇರೆ ಯಾರ ಆಶ್ರಯವನ್ನು ಪಡೆಯದಿರುವುದೇ ‘ಅನನ್ಯತೆ’ ಆಗಿದೆ.॥593॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದ ಆಶ್ರಯವೇ ಭಗವಂತನ ಶರಣಾಗತಿಯಲ್ಲಿ ಬಾಧಕವಾಗಿದೆ.॥594॥</p>
<p class="Text para-style-override-3"> x x x x</p>
<p class="Text">ಭಯವು ಬೇರೆಯವರಿಂದ ಆಗುತ್ತದೆ ತನ್ನಿಂದಲ್ಲ. ಭಗವಂತನು ನಮ್ಮವನಾಗಿದ್ದಾನೆ, ಅದಕ್ಕಾಗಿ ಅವನಲ್ಲಿ ಶರಣಾದಾಗ ಮನುಷ್ಯನು ಎಂದೆಂದಿಗೂ ನಿರ್ಭಯನಾಗುತ್ತಾನೆ.॥595॥</p>
<p class="Text para-style-override-3"> x x x x</p>
<p class="Text">ಭಗವಂತನ ಶರಣಾಗತಿಯನ್ನು ಸ್ವೀಕರಿಸಿದ ಮೇಲೆ ಮತ್ತೆ ಭಕ್ತನಿಗೆ ಯಾವುದೇ ರೀತಿಯಿಂದ ಸಂದೇಹ, ಪರೀಕ್ಷೆ, ವಿಪರೀತ ಭಾವನೆ ಹಾಗೂ ಒರೆಹಚ್ಚ ಬೇಕಾಗುವುದಿಲ್ಲ.॥596॥</p>
<p class="Text para-style-override-3"> x x x x</p>
<p class="Text">ಭಗವಂತನೊಂದಿಗೆ ತನ್ನ ನಿತ್ಯ ಸಂಬಂಧವನ್ನು ಗುರುತಿಸಿಕೊಳ್ಳುವುದೇ ಭಗವಂತನಲ್ಲಿ ಶರಣಾಗುವುದಾಗಿದೆ. ಶರಣಾಗತನಾದಾಗ ಭಕ್ತನು ನಿಃಶ್ಚಿಂತ, ನಿರ್ಭಯ, ನಿಃಶೋಕ, ನಿಃಶಂಕನಾಗುತ್ತಾನೆ.॥597॥</p>
<p class="Text para-style-override-3"> x x x x</p>
<p class="Text">ಭಗವಂತನಿಗಾಗಿ ತನ್ನ ಇಚ್ಛೆಯನ್ನು ಬಿಟ್ಟುಬಿಡುವುದೇ ಶರಣಾಗತಿಯಾಗಿದೆ.॥598॥</p>
<p class="Text para-style-override-3"> x x x x</p>
<p class="Text">ಶರಣಾಗತಿಯು ಮನ-ಬುದ್ಧಿಗಳಿಂದ ಆಗದೆ ಸ್ವಯಂನಿಂದ ಆಗುತ್ತದೆ.॥599॥</p>
<p class="Text para-style-override-3"> x x x x</p>
<p class="Text">ಪರಮಾತ್ಮನ ಆಶ್ರಯಕ್ಕಿಂತ ಹಿರಿಯದಾದ ಬೇರೆ ಯಾವುದೇ ಆಶ್ರಯವಿಲ್ಲ.॥600॥</p>
<p class="Text para-style-override-3"> x x x x</p>
<p class="Text">ಶರಣಾಗತಿ ಮತ್ತು ಪ್ರಾರಬ್ಧ ಇವೆರಡರ ತಾತ್ಪರ್ಯ-ಚಿಂತೆಯನ್ನು ಬಿಡುವುದರಲ್ಲಿ ಇದೆ, ಪುರುಷಾರ್ಥ (ಶಾಸ್ತ್ರೋಕ್ತ ಕರ್ತವ್ಯ ಕರ್ಮ)ವನ್ನು ಬಿಡುವುದರಲ್ಲಿ ಇಲ್ಲ.॥601॥</p>
<p class="Text para-style-override-3"> x x x x</p>
<p class="Text">ಎಲ್ಲ ಜೀವಿಗಳು ಸಾಕ್ಷಾತ್ ಪರಮಾತ್ಮನ ಅಂಶವಾಗಿದ್ದಾರೆ. ಆದ್ದರಿಂದ ಜೀವಿಯು ತನ್ನ ಅಂಶೀ ಪರಮಾತ್ಮನ ಆಶ್ರಯ ಪಡೆಯುವವರೆಗೆ, ಬೇರೆಯವರ ಆಶ್ರಯ ಪಡೆದು ಪರಾಧೀನನಾಗಿಯೇ ಇರುವನು, ದುಃಖಪಡುತ್ತಾ ಇರುವನು.॥602॥</p>
<p class="Text para-style-override-3"> x x x x</p>
<p class="Text">ಮನುಷ್ಯನು ಭಗವಂತನ ಆಸರೆ ಪಡೆಯುವವರೆಗೆ ಯಾವುದೇ ಆಸರೆ ನಿಲ್ಲಲಾರದು ಹಾಗೂ ಅವನು ದುಃಖಪಡುತ್ತಲೇ ಇರುವನು.॥603॥</p>
<p class="Text para-style-override-3"> x x x x</p>
<p class="Text">ಯಾರಲ್ಲಿ ತನ್ನ ಸಾಧನೆಯ ಅಭಿಮಾನವಿಲ್ಲವೋ, ಯಾರಿಗೆ ತನ್ನ ಶ್ರೇಯಸ್ಸಿನ ಬೇರೆ ಯಾವುದೇ ಉಪಾಯ ಕಾಣುವುದಿಲ್ಲವೋ, ಅವನೇ ಭಗವಂತನ ಶರಣಾಗತಿಯ ಅಧಿಕಾರಿಯಾಗಿದ್ದಾನೆ.॥604॥</p>
<p class="Text para-style-override-3"> x x x x</p>
<p class="Text">ಯಾರು ನಮ್ಮಿಂದ ದೂರ, ವಿಮುಖ ಹಾಗೂ ಭಿನ್ನವಾಗಲಾರನೋ ಹಾಗೂ ನಾವು ಯಾರಿಂದ ಬೇರೆ, ದೂರ, ವಿಮುಖ, ಮತ್ತು ಭಿನ್ನರಾಗಲಾರೆವೋ ಅವನದ್ದೇ ಆಶ್ರಯ ಪಡೆಯಬೇಕು.॥605॥</p>
<p class="Text para-style-override-3"> x x x x</p>
<p class="Text">ತನ್ನಲ್ಲಿ ಏನಾದರೂ ವಿಶೇಷತೆ ಕಂಡುಬಂದರೆ ಅದು ಶರಣಾಗತಿಯಲ್ಲಿ ಬಾಧಕವಾಗಿದೆ.॥606॥</p>
<p class="Text para-style-override-3"> x x x x</p>
<p class="Text">ವೇದಗಳ ಸಾರ, ಉಪನಿಷತ್ತುಗಳಾಗಿವೆ., ಉಪನಿಷತ್ತುಗಳ ಸಾರ ಗೀತೆಯಾಗಿದೆ. ಗೀತೆಯಸಾರ ಭಗವಂತನ ಶರಣಾಗತಿಯಾಗಿದೆ.॥607॥</p>
<p class="Text para-style-override-3"> x x x x</p>
<p class="Text">ತನ್ನ ಬಲ-ಸಾಮರ್ಥ್ಯ ಅಭಿಮಾನವಿರುವತನಕ ಶರಣಾಗತಿ ಉಂಟಾಗುವುದಿಲ್ಲ.॥608॥</p>
<p class="Text para-style-override-3"> x x x x</p>
<p class="Text">ಶರಣಾಗತಿಯು ತುಂಬಾ ಸುಲಭವಾಗಿದೆ, ಆದರೆ ಅಭಿಮಾನೀ ವ್ಯಕ್ತಿಗೆ ಭಾರೀ ಕಠಿಣವಾಗಿದೆ. ‘ನಾನು ಏನು ಬೇಕಾದರೂ ಮಾಡಬಲ್ಲೆ’ ಈ ಅಭಿಮಾನವಿರುವ ತನಕ ಶರಣಾಗುವುದು ಕಷ್ಟವಾಗಿದೆ.॥609॥</p>
<p class="Text para-style-override-3"> x x x x</p>
<p class="Text">ಭಗವಂತನಲ್ಲಿ ಶರಣಾಗುವುದರಿಂದ ಸಿಗುವ ತತ್ತ್ವವು ತನ್ನ ಉದ್ಯೋಗದಿಂದ ಸಿಗುವುದಿಲ್ಲ.॥610॥</p>
<p class="Text para-style-override-3"> x x x x</p>
<p class="Text para-style-override-2">ಎಲ್ಲಾ ಪ್ರಕಾರದಿಂದ ಓರ್ವ ಭಗವಂತನಲ್ಲಿ ಶರಣಾಗುವುದಕ್ಕಿಂತ ಮಿಗಿಲಾದ ಯಾವುದೇ ಸಾಧನವಿಲ್ಲ.॥611॥<span></span></p>


<p class="Page-Break"> </p>
<p class="Chapter-Heading" id="toc_marker-42">ಸಂತ ಮಹಾತ್ಮಾ</p>
<p class="Text">ಸಂತ ಮಹಾಪುರುಷರ ಉಪದೇಶದಂತೆ ನಮ್ಮ ಜೀವನವನ್ನು ನಿರ್ಮಿಸಿಕೊಳ್ಳುವುದೇ ಅವರ ನಿಜವಾದ ಸೇವೆಯಾಗಿದೆ.॥612॥</p>
<p class="Text para-style-override-3"> x x x x</p>
<p class="Text">ಸೂರ್ಯನಿಂದ ಎಲ್ಲರಿಗೂ ಸಮಾನವಾಗಿ ಪ್ರಕಾಶ ಸಿಗುವಂತೆಯೇ ಸಂತ - ಮಹಾತ್ಮರಿಂದ ಸಮಾನವಾಗಿ ಎಲ್ಲರ ಹಿತವಾಗುತ್ತದೆ.॥613॥</p>
<p class="Text para-style-override-3"> x x x x</p>
<p class="Text">ಸೂರ್ಯನು ಹೊರಗಿನ ಪ್ರಕಾಶಮಾಡುತ್ತಾನೆ, ಒಳಗಿನ ಪ್ರಕಾಶವನ್ನು ಸಂತ-ಮಹಾತ್ಮರು ಮಾಡುತ್ತಾರೆ.॥614॥</p>
<p class="Text para-style-override-3"> x x x x</p>
<p class="Text">ಸಂತ ಮಹಾತ್ಮರ ಸಿದ್ಧಾಂತಕ್ಕನುಸಾರ ನಮ್ಮ ಜೀವನ ನಡೆಸುವುದೇ ಎಲ್ಲಕ್ಕಿಂತ ದೊಡ್ಡ ಅವರ ಸೇವೆಯಾಗಿದೆ. ಕಾರಣ ಅವರಿಗೆ ಸಿದ್ಧಾಂತವು ಪ್ರಿಯವಾದಷ್ಟು ತನ್ನ ಪ್ರಾಣಗಳು ಪ್ರಿಯವಾಗಿರುವುದಿಲ್ಲ.॥615॥</p>
<p class="Text para-style-override-3"> x x x x</p>
<p class="Text">ಭಗವಂತ, ಸಂತ - ಮಹಾತ್ಮರು, ಧರ್ಮ ಮತ್ತು ಶಾಸ್ತ್ರ ಇವುಗಳು ಎಂದಿಗೂ ಯಾರಿಂದಲೂ ವಿಮುಖರಾಗುವುದಿಲ್ಲ. ಕೇವಲ ಜೀವಿಯೇ ಇವುಗಳಿಂದ ವಿಮುಖನಾಗುತ್ತಾನೆ.॥616॥</p>
<p class="Text para-style-override-3"> x x x x</p>
<p class="Text">ಸಮುದ್ರದಿಂದ ಯಾರೂ ಒಂದು ಸಾಸಿವೆಯನ್ನು ತೆಗೆಯಲಾರರು. ಆದರೆ ಸಂತರು ಇಡೀ ಪ್ರಪಂಚದ ಗ್ರಂಥಗಳಿಂದ ‘ಗೀತೆ’ಯನ್ನು ತೆಗೆದು ನಮಗೆ ಕೊಟ್ಟಿರುವರು. ಇದು ಅವರ ಎಷ್ಟೊಂದು ವಿಲಕ್ಷಣ ಕೃಪೆಯಾಗಿದೆ.॥617॥</p>
<p class="Text para-style-override-3"> x x x x</p>
<p class="Text">ಭಗವಂತ ಲಾಭ ಪಡೆಯಲು ಐದು ಸಾಧನೆಗಳೇ ಇವೆ - ನಾಮಜಪ, ಧ್ಯಾನ, ಸೇವೆ, ಅಜ್ಞಾಪಾಲನೆ, ಸತ್ಸಂಗ, ಇವು ಸಾಕಾದಷ್ಟಾಗಿವೆ.॥618॥</p>
<p class="Text para-style-override-3"> x x x x</p>
<p class="Text">ಶ್ರೀಮಂತರು ಬೇರೆಯವರನ್ನು ಆಳಾಗಿಸುತ್ತಾರೆ. ಆದರೆ ಸಂತರು ಬೇರೆಯವರನ್ನು ಸಂತರಾಗಿಸುತ್ತಾರೆ.॥619॥</p>
<p class="Text para-style-override-3"> x x x x</p>
<p class="Text">ಭಗವಂತ, ಸಂತರು, ಸಚ್ಛಾಸ್ತ್ರ ಮತ್ತು ಸದ್ವಿಚಾರ-ಇವು ನಾಲ್ಕು ಸಾಧಕನನ್ನು ಎಂದೂ ನಿರಾಶರಾಗಿಸುವುದಿಲ್ಲ. ಬದಲಾಗಿ ಅವನ ಉನ್ನತಿಯನ್ನೇ ಮಾಡುತ್ತವೆ.॥620॥</p>
<p class="Text para-style-override-3"> x x x x </p>
<p class="Text">ವೀತರಾಗಿ ಸಂತರ ಮೂಲಕವೇ ಎಲ್ಲಕ್ಕಿಂತ ಹೆಚ್ಚಾಗಿ ಸಮಾಜದ ಸುಧಾರಣೆಯಾಗುತ್ತದೆ.॥621॥</p>
<p class="Text para-style-override-3"> x x x x</p>
<p class="Text para-style-override-2">ಸಂತ-ಮಹಾತ್ಮರು ಪ್ರಪಂಚದಲ್ಲಿ ಜನರನ್ನು ತನ್ನ ಕಡೆಗೆ ತೊಡಗಿಸಲು ಬರುವುದಿಲ್ಲ. ಬದಲಾಗಿ ಭಗವಂತನ ಕಡೆಗೆ ತೊಡಗಿಸಲು ಬರುತ್ತಾರೆ. ಜನರನ್ನು ತನ್ನ ಕಡೆಗೆ (ತನ್ನ ಧ್ಯಾನ, ಪೂಜೆ, ಇತ್ಯಾದಿಗಳಲ್ಲಿ) ತೊಡಗಿಸುವವನು, ಭಗವದ್ ದ್ರೋಹಿ ಮತ್ತು ನರಕಗಳಿಗೆ ಹೋಗುವಂತಹವನು.॥622॥<span></span></p>


<p class="Page-Break"> </p>
<p class="Chapter-Heading" id="toc_marker-43">ಪ್ರಪಂಚ</p>
<p class="Text">ಇಡೀ ಪ್ರಪಂಚವು ನಿರಂತರ ಸಂಯೋಗ-ವಿಯೋಗ ಎಂಬ ಬೆಂಕಿಯಲ್ಲಿ ಬೇಯುತ್ತಾ ಇದೆ. ಯಾರೊಂದಿಗೆ ಸಂಯೋಗವಾಗುತ್ತದೋ, ಅವರಿಂದ ವಿಯೋಗವಾಗುವುದು ನಿಶ್ಚಿತವಾಗಿದೆ. ಆ ಸಂಯೋಗವನ್ನು ನಾವು ನಿತ್ಯವೆಂದು ತಿಳಿಯುವುದೇ ತಪ್ಪು ಆಗಿದೆ.॥623॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದಲ್ಲಿ ಸಂಯೋಗದ ವಿಯೋಗವಾದರೋ ಅವಶ್ಯಂಭಾವಿಯಾಗಿದೆ, ಆದರೆ ವಿಯೋಗದ ಸಂಯೋಗವು ಅವಶ್ಯಂಭಾವಿಯಲ್ಲ. ಆದ್ದರಿಂದ ಪ್ರಪಂಚದ ವಿಯೋಗವೇ ಸತ್ಯವಾಗಿದೆ.॥624॥</p>
<p class="Text para-style-override-3"> x x x x</p>
<p class="Text">ನಾಶವುಳ್ಳ ಭೌತಿಕ ಪದಾರ್ಥಗಳ ಸಂಬಂಧದಿಂದ ಯಾರ ಶೋಕವು ಎಂದೂ ದೂರವಾಗಲಾರದು.॥625॥</p>
<p class="Text para-style-override-3"> x x x x</p>
<p class="Text">ಉತ್ಪತ್ತಿ - ವಿನಾಶ ಶೀಲ ವಸ್ತುಗಳ ವಶನಾಗದಿರುವುದೇ ಅರ್ಥಾತ್ - ಅವುಗಳ ಆಶ್ರಯ ಪಡೆಯದಿರುವುದೇ ಮನುಷ್ಯನ ವಾಸ್ತವಿಕ ವಿಜಯವಾಗಿದೆ.॥626॥</p>
<p class="Text para-style-override-3"> x x x x</p>
<p class="Text">ಪ್ರಪಂಚ ಶರೀರದ ಆಶ್ರಯವು ಪೂರ್ಣವಾಗಿ ಅಳಿದು ಹೋಗುವ ತನಕ, ಬದುಕುವ ಆಸೆ, ಸಾಯುವ ಭಯ, ಮಾಡುವುದರಲ್ಲಿ ಪ್ರೀತಿ, ಪಡೆಯುವ ಲಾಲಸೆ, ಇವು ನಾಲ್ಕೂ ಅಳಿದು ಹೋಗಲಾರವು.॥627॥</p>
<p class="Text para-style-override-3"> x x x x</p>
<p class="Text">ಮನುಷ್ಯನೇ ಪ್ರಪಂಚದೊಂದಿಗೆ ಸಂಬಂಧ ಬೆಳೆಸುತ್ತಾನೆ, ಪ್ರಪಂಚವು ಎಂದೂ ಸಂಬಂಧ ಬೆಳೆಸುವುದಿಲ್ಲ.॥628॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದಲ್ಲಿ ಬೆರೆತು ಹೋದಾಗ ಪ್ರಪಂಚದ ಜ್ಞಾನವಾಗುವುದಿಲ್ಲ, ಪರಮಾತ್ಮನಿಂದ ಅಗಲಿ ಇರುವಾಗ ಪರಮಾತ್ಮನ ಜ್ಞಾನವಾಗುವುದಿಲ್ಲ. ಇದು ನಿಯಮವಾಗಿದೆ.॥629॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದೊಂದಿಗೆ ಏಕತೆ, ಪರಮಾತ್ಮನಿಂದ ಭಿನ್ನತೆ ಮೂರ್ಖತೆಯಿಂದ ಒಪ್ಪಿಕೊಂಡದ್ದಾಗಿದೆ.॥630॥</p>
<p class="Text para-style-override-3"> x x x x</p>
<p class="Text">ವಿನಾಶಿಯೊಂದಿಗೆ ತನ್ನ ಸಂಬಂಧ ಒಪ್ಪಿಕೊಂಡಿದ್ದರಿಂದ ಅಂತಃಕರಣ, ಕರ್ಮ ಮತ್ತು ಪದಾರ್ಥ ಇವು ಮೂರೂ ಮಲಿನವಾಗುತ್ತವೆ. ವಿನಾಶಿಯೊಂದಿಗೆ ಒಪ್ಪಿಕೊಂಡ ಸಂಬಂಧ ಕಡಿದುಹೋಗುವುದರಿಂದ ಇವು ಮೂರು ತಾನಾಗಿ ಪವಿತ್ರವಾಗುತ್ತವೆ.॥631॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದೊಂದಿಗೆ ಸಂಯೋಗ ಇರುವತನಕ ಭೋಗವಾಗುತ್ತದೆ, ಯೋಗವಲ್ಲ. ಮನಸ್ಸಿನಿಂದ ಪ್ರಪಂಚದ ಸಂಯೋಗವು ಪೂರ್ಣವಾಗಿ ವಿಯೋಗವಾದಾಗ ಯೋಗವು ಸಿದ್ಧಿಸುತ್ತದೆ ಅರ್ಥಾತ್ - ಪರಮಾತ್ಮನೊಂದಿಗೆ ತನ್ನ ಸ್ವತಃಸಿದ್ಧ ನಿತ್ಯಯೋಗದ ಅನುಭವ ಉಂಟಾಗುತ್ತದೆ.॥632॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದೊಂದಿಗೆ ಒಪ್ಪಿಕೊಂಡ ಸಂಬಂಧವನ್ನು ವಿಚ್ಛೇದಗೊಳಿಸಲು ಒಂದೋ ದೊರಕಿದ (ಶರೀರಾದಿ) ಪದಾರ್ಥಗಳನ್ನು ಪ್ರಪಂಚದ್ದೆಂದೇ ತಿಳಿದು, ಅವನ್ನು ಪ್ರಪಂಚದ ಸೇವೆಯಲ್ಲಿ ತೊಡಗಿಸಿರಿ. ಇಲ್ಲವೆ ಜಡತೆ (ಶರೀರಾದಿ)ಯಿಂದ ಸಂಬಂಧ ವಿಚ್ಛೇದ ಗೈದು ತನ್ನ ಸ್ವರೂಪದಲ್ಲಿ ಸ್ಥಿತರಾಗಿರಿ, ಅಥವಾ ಈ ಶರೀರಾದಿಗಳೊಂದಿಗೆ ಭಗವಂತನಲ್ಲಿ ಶರಣಾಗಿರಿ.॥633॥</p>
<p class="Text para-style-override-3"> x x x x</p>
<p class="Text">ಉತ್ಪತ್ತಿ-ವಿನಾಶ ಶೀಲ ವಸ್ತುಗಳ ಆಶ್ರಯಪಡೆದು, ಅವುಗಳೊಂದಿಗೆ ಸಂಬಂಧ ಜೋಡಿಸಿ ಸುಖವನ್ನು ಬಯಸುವವನು ಎಂದೂ ಸುಖಿಯಾಗಲಾರನು-ಇದು ನಿಯಮವಾಗಿದೆ.॥634॥</p>
<p class="Text para-style-override-3"> x x x x</p>
<p class="Text">ನಾಶವುಳ್ಳದರ ದಾಸ್ಯವೇ ಅವಿನಾಶಿಗೆ ಸಮ್ಮುಖನಾಗಲು ಬಿಡುವುದಿಲ್ಲ.॥635॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದ ಸಾಮಗ್ರಿ ಪ್ರಪಂಚದ ಉಪಯೋಗಕ್ಕಾಗಿದೆ, ತನ್ನ ಉಪಯೋಗಕ್ಕಲ್ಲ.॥636॥</p>
<p class="Text para-style-override-3"> x x x x</p>
<p class="Text">ಪ್ರಪಂಚವು ವಿಶ್ವಾಸವಿಡಲು ಯೋಗ್ಯವಾಗಿರದೆ, ಸೇವೆ ಮಾಡಲು ಯೋಗ್ಯವಾಗಿದೆ.॥637॥</p>
<p class="Text para-style-override-3"> x x x x</p>
<p class="Text">ನಾಶವುಳ್ಳದರಲ್ಲಿರುವ ತನ್ನತನ, ಅಶಾಂತಿ ಮತ್ತು ಬಂಧನವನ್ನು ಕೊಡುವಂತಹುದು.॥638॥</p>
<p class="Text para-style-override-3"> x x x x</p>
<p class="Text">ಅಸತ್ತನ್ನು ಅಸತ್ತೆಂದು ತಿಳಿದ ಮೇಲೂ ಅಸತ್ತಿನ ಆಕರ್ಷಣೆ ಅಳಿದು ಹೋಗುವ ತನಕ ಸತ್ ವಸ್ತುವಿನ ಪ್ರಾಪ್ತಿಯಾಗುವುದಿಲ್ಲ. (ಸಿನೇವಾ ಅಸತ್ಯವೆಂದು ತಿಳಿದುಕೊಂಡರೂ ಅದರ ಆಕರ್ಷಣೆ ಇರುವಂತೆ).॥639॥</p>
<p class="Text para-style-override-3"> x x x x</p>
<p class="Text">ಭಗವಂತನ ಆಶ್ರಯವು ಶ್ರೇಯಸ್ಸನ್ನು ಮಾಡುವಂತೆಯೇ, ಹಣವೇ ಮುಂತಾದ ಉತ್ಪತ್ತಿ ವಿನಾಶಶೀಲ ವಸ್ತುಗಳ ಆಶ್ರಯವು ಪತನವಾಗಿಸುತ್ತದೆ.॥640॥</p>
<p class="Text para-style-override-3"> x x x x</p>
<p class="Text">ಎಲ್ಲ ಪ್ರಾಕೃತ ಪದಾರ್ಥಗಳಿಗೆ ಮಹತ್ವ ಕೊಡುವುದು ಅನರ್ಥದ ಮೂಲವಾಗಿದೆ.॥641॥</p>
<p class="Text para-style-override-3"> x x x x</p>
<p class="Text">ಭಗವಂತನ ಮೇಲೆಯೇ ವಿಶ್ವಾಸವಿಡಬೇಕು. ಉತ್ಪತ್ತಿ-ವಿನಾಶಶೀಲ ವಸ್ತುಗಳ ಮೇಲೆ ವಿಶ್ವಾಸ ವಿರಿಸಿದರೆ ಮೋಸವಾದೀತು. ದುಃಖವೇ ಪಡೆಯ ಬೇಕಾದೀತು.॥642॥</p>
<p class="Text para-style-override-3"> x x x x</p>
<p class="Text">ಭಗವಂತನೊಂದಿಗೆ ನಮಗೆ ವಿಯೋಗ ಹಾಗೂ ಪ್ರಪಂಚದೊಂದಿಗೆ ನಮಗೆ ಸಂಯೋಗ ಎಂದಿಗೂ ಆಗಲಾರದು.॥643॥</p>
<p class="Text para-style-override-3"> x x x x</p>
<p class="Text">ನಾವು ಪ್ರಪಂಚದೊಂದಿಗೆ ಎಂದಿಗೂ ಇರಲಾರೆವು ಮತ್ತು ಪರಮಾತ್ಮನಿಂದ ಎಂದಿಗೂ ಬೇರೆಯಾಗಲಾರೆವು.॥644॥</p>
<p class="Text para-style-override-3"> x x x x</p>
<p class="Text">ಅಸತ್ತಿನ ಸಂಗದಿಂದಲೇ ಎಲ್ಲ ದೋಷಗಳು ಮತ್ತು ವಿಷಮತೆಗಳು ಹುಟ್ಟಿಕೊಳ್ಳುತ್ತವೆ.॥645॥</p>
<p class="Text para-style-override-3"> x x x x</p>
<p class="Text">ಶರೀರ-ಪ್ರಪಂಚದ ನಿರಂತರ ಪರಿವರ್ತನೆಯು ನಮಗೆ ಈ ಕ್ರಿಯಾತ್ಮಕ ಉಪದೇಶ ಕೊಡುತ್ತಾ ಇದೆ - ನಿನ್ನ ಸಂಬಂಧವು ಅಪರಿವರ್ತನ ತತ್ತ್ವ(ಪರಮಾತ್ಮ)ದ ಜೊತೆಗಿದೆ, ನಮ್ಮೊಂದಿಗೆ ಇಲ್ಲ; ನಾವು ನಿನ್ನೊಂದಿಗೆ ಹಾಗೂ ನೀನು ನಮ್ಮೊಂದಿಗೆ ಇರಲು ಸಾಧ್ಯವೇ ಇಲ್ಲ.॥646॥</p>
<p class="Text para-style-override-3"> x x x x</p>
<p class="Text">ಈಗ ನಮ್ಮ ಬಳಿಯಲ್ಲಿ ಇರುವ ವಸ್ತುಗಳು, ವ್ಯಕ್ತಿಗಳು ಎಂದಿನವರೆಗೆ ಜೊತೆಗಿದ್ದಾವು? ಇದರ ಕುರಿತು ಪ್ರತಿೊಬ್ಬರೂ ವಿಚಾರವಾಡುವ ಅವಶ್ಯಕತೆ ಇದೆ. ॥647॥</p>
<p class="Text para-style-override-3"> x x x x</p>
<p class="Text">ನಾವು ಶರೀರವನ್ನು ಉಳಿಸಿಕೊಳ್ಳಲು ಬಯಸುತ್ತೇವೆ, ಸುಖ-ವಿಶ್ರಾಂತಿ ಬಯಸುತ್ತೇವೆ, ತನ್ನ ಮನಸ್ಸಿನಂತೆ ನಡೆಯಬೇಕೆಂದು ಬಯಸುತ್ತೇವೆ-ಇದೆಲ್ಲವೂ ಅಸತ್ತಿನ ಆಶ್ರಯವೇ ಆಗಿದೆ.॥648॥</p>
<p class="Text para-style-override-3"> x x x x </p>
<p class="Text">ಯಾವುದೋ ಸಮಯದಲ್ಲಿ ಇದ್ದು, ಯಾವುದೋ ಸಮಯದಲ್ಲಿ ಇಲ್ಲದಿರುವುದು; ಎಲ್ಲೋ ಇದ್ದು ಎಲ್ಲೋ ಇಲ್ಲದಿರುವುದು; ಕೆಲವರಲ್ಲಿ ಇದ್ದು, ಕೆಲವರಲ್ಲಿ ಇಲ್ಲದಿರುವುದು; ಕೆಲವರದ್ದಾಗಿದ್ದು, ಕೆಲವದ್ದಾಗಿರದಿರುವುದು; ಅದು ನಿಜವಾಗಿ ಇಲ್ಲವೇ ಇಲ್ಲ.॥649॥</p>
<p class="Text para-style-override-3"> x x x x</p>
<p class="Text">ವಸ್ತು-ವ್ಯಕ್ತಿಗಳಾದರೋ ಇರುವುದಿಲ್ಲ. ಆದರೆ ಅವುಗಳೋಂದಿಗೆ ಒಪ್ಪಿಕೊಂಡ ಸಂಬಂಧವು ಇದ್ದುಕೊಳ್ಳುತ್ತದೆ. ಈ ಒಪ್ಪಿಕೊಂಡ ಸಂಬಂಧವೇ ಜನ್ಮ-ಮರಣದ ಕಾರಣವಾಗುತ್ತದೆ.॥650॥</p>
<p class="Text para-style-override-3"> x x x x</p>
<p class="Text">ಇಡೀಪ್ರಪಂಚವು ತನ್ನಪಾಡಿಗೆ ಸರಿದು ಹೋಗುತ್ತಾ ಇದೆ. ನಾವೇ ಅದನ್ನು (ಸಾಗುತ್ತಿರುವುದನ್ನು) ಹಿಡಿದುಕೊಳ್ಳುತ್ತೇವೆ ಹಾಗೂ ಅದು ಬಿಟ್ಟುಹೋದಾಗ ಅಳುತ್ತೇವೆ.॥651॥</p>
<p class="Text para-style-override-3"> x x x x</p>
<p class="Text">ಯಾರು ಪ್ರಪಂಚವನ್ನು ನಿರ್ಲಕ್ಷಿಸುತ್ತಾನೋ, ಅವನ ಕುರಿತು ಪ್ರಪಂಚವು ಲಕ್ಷ್ಯವಿಡುತ್ತದೆ. ಆದರೆ ಪ್ರಪಂಚದ ಆವಶ್ಯಕತೆಯನ್ನಿರಿಸುವವನನ್ನು ಪ್ರಪಂಚವು ಎಸೆದು ಬಿಡುತ್ತದೆ.॥652॥</p>
<p class="Text para-style-override-3"> x x x x</p>
<p class="Text">ಮನುಷ್ಯನು ಪ್ರಪಂಚದ ಪದಾರ್ಥಗಳ ಸಂಬಂಧವನ್ನು ಇರಿಸಿಕೊಂಡಿರುವ ತನಕ ಮತ್ತು ಅದರ ಅವಶ್ಯಕತೆಯನ್ನು ತಿಳಿದಿರುವ ತನಕ ಅವನು ಎಂದೂ ಸುಖಿಯಾಗಲಾರನು.॥653॥</p>
<p class="Text para-style-override-3"> x x x x</p>
<p class="Text">ಪ್ರಪಂಚಕ್ಕೆ ಅಸ್ತಿತ್ವ ಕೊಡುವುದರಿಂದ ಸಂಯೋಗ-ವಿಯೋಗವಾಗುತ್ತವೆ ಹಾಗೂ ಮಹತ್ವ ಕೊಡುವುದರಿಂದ ಸುಖ-ದುಃಖಗಳಾಗುತ್ತವೆ.॥654॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದ ಅಸ್ತಿತ್ವ ಬಾಧಕವಾಗಿರದೆ ಅದರ ಮಹತ್ವವು ಬಾಧಕವಾಗಿದೆ. ಮಹತ್ವದ ಪ್ರಭಾವ ಬೀಳುವುದರಿಂದ ಗುಲಾಮಗಿರಿ ಬಂದು ಬಿಡುತ್ತದೆ.॥655॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದ ಸಂಯೋಗ ಅನಿತ್ಯವಾಗಿದೆ, ವಿಯೋಗ ನಿತ್ಯವಾಗಿದೆ. ನಿತ್ಯವಿರುವುದನ್ನು ಸ್ವೀಕರಿಸುವುದು ಮನುಷ್ಯನ ಕರ್ತವ್ಯವಾಗಿದೆ.॥656॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದ ಯಾವ ವಸ್ತುಗಳಿಗೆ ನಾವು ತುಂಬಾ ಮಹತ್ವಕೊಡುವೆವೋ, ಅವು ನಮಗೆ ಪರಮಾತ್ಮನ ಪ್ರಾಪ್ತಿಯಾಗಲು ಬಿಡುವುದಿಲ್ಲ ಹಾಗೂ-ಸ್ವತಃ ತಾವೂ ಉಳಿಯುವುದಿಲ್ಲ. ಇದೇ ಅವುಗಳ ಕೆಲಸವಾಗಿದೆ.॥657॥</p>
<p class="Text para-style-override-3"> x x x x</p>
<p class="Text">ಪ್ರಪಂಚವು ಅಸತ್ಯವಾಗಿರಲಿ, ಸತ್ಯವಾಗಿರಲಿ, ಅದರೊಂದಿಗಿರುವ ನಮ್ಮ ಸಂಬಂಧ ಅಸತ್ಯವಾಗಿದೆ-ಇದರಲ್ಲಿ ಸಂದೇಹವೇ ಇಲ್ಲ.॥658॥</p>
<p class="Text para-style-override-3"> x x x x</p>
<p class="Text">ಈ ಪ್ರಪಂಚವು ಮೆಹಂದಿಯ ಎಲೆಯಂತೆ ಮೇಲಿನಿಂದ ಹಸುರಾಗಿದ್ದರೂ ಅದರ ಒಳಗೆ ಪರಮಾತ್ಮರೂಪಿ ಕೆಂಪು ಪರಿಪೂರ್ಣವಾಗಿದೆ.॥659॥</p>
<p class="Text para-style-override-3"> x x x x</p>
<p class="Text">ನಾವು ಸ್ವತಃ ಚೇತನ ಹಾಗೂ ಅವಿನಾಶಿಯಾಗಿದ್ದೇವೆ. ಪ್ರಾಪಂಚಿಕ ವಸ್ತುಗಳು ಜಡ ಹಾಗೂ ವಿನಾಶಿಯಾಗಿವೆ. ಎರಡರ ಜಾತಿ ಬೇರೆ-ಬೇರೆಯಾಗಿವೆ. ಹಾಗಿರುವಾಗ ಬೇರೆ ಜಾತಿಯ ವಸ್ತುವು ನಮಗೆ ಹೇಗೆ ಸಿಗಬಹುದು?॥660॥</p>
<p class="Text para-style-override-3"> x x x x</p>
<p class="Text">ಮೂಡಿ ಬಂದ ಸೂರ್ಯನು ನಿರಂತರ ಅಸ್ತಾಚಲಕ್ಕೆ ಹೊಗುವಂತೆಯೇ, ಉನ್ನತವಾದ ಬಳಿಕ-ಇಡೀ ಪ್ರಪಂಚವು ನಿರಂತರ ಅಭಾವದ ಕಡೆಗೇ ಹೋಗುತ್ತಾ ಇದೆ.॥661॥</p>
<p class="Text para-style-override-3"> x x x x</p>
<p class="Text">ಪ್ರಪಂಚವು ವಿಜಾತೀಯವಾಗಿದೆ ಹಾಗೂ ವಿಜಾತೀಯ ವಸ್ತುವಿನೊಂದಿಗೆ ಸಂಬಂಧ ಬೆಳೆಯುವುದೇ ಇಲ್ಲ, ಕೇವಲ ಸಂಬಂಧದ ಮಾನ್ಯತೆ ಇರುತ್ತದೆ. ಸಂಬಂಧ ಮಾನ್ಯತೆಯೇ ಅನರ್ಥದ ಕಾರಣವಾಗಿದೆ. ಇದು ಅಳಿಯುತ್ತಲೇ ಮುಕ್ತಿ ಸ್ವತಃಸಿದ್ಧವಾಗಿದೆ.॥662॥</p>
<p class="Text para-style-override-3"> x x x x</p>
<p class="Text">ಪ್ರಾಪಂಚಿಕ ಪದಾರ್ಥ, ಮಾನ, ದೊಡ್ಡಸ್ತಿದೆ, ಪ್ರಶಂಸೆ, ವಿಶ್ರಾಂತಿ, ಸತ್ಕಾರ ಮುಂತಾದವುಗಳು ಪ್ರಿಯವಾಗಿ ಕಾಣುವುದು ಪತನದ ಕಾರಣವಾಗಿದೆ.॥663॥</p>
<p class="Text para-style-override-3"> x x x x</p>
<p class="Text">ಇಲ್ಲದಿರುವುದರ ಅಸ್ತಿತ್ವವನ್ನು ಒಪ್ಪಿಕೊಂಡು, ಅದನ್ನು ಪಡೆಯುವ ಅಥವಾ ಅಳಿಸುವ ಇಚ್ಛೆ ಇರಿಸುವುದು ಅಸತ್ತಿನ ಸಂಗವಾಗಿದೆ.॥664॥</p>
<p class="Text para-style-override-3"> x x x x</p>
<p class="Text">ವಸ್ತು, ವ್ಯಕ್ತಿ ಮತ್ತು ಕ್ರಿಯೆ ಇವುಗಳ ಸಂಬಂಧವು ಮನುಷ್ಯನನ್ನು ಪರಾಧೀನವಾಗಿಸುವಂತಹುದು. ಇವುಗಳಿಂದ ಅಸಂಗನಾದಾಗಲೇ ಮನುಷ್ಯನು ಸ್ವಾಧೀನವಾಗುತ್ತಾನೆ.॥665॥</p>
<p class="Text para-style-override-3"> x x x x</p>
<p class="Text">ತನ್ನ ಮೇಲೆ ಜಡ ಪ್ರಪಂಚದ ಪ್ರಭಾವ ಇರುವತನಕ ತನ್ನ ಸ್ಥಿತಿ ಜಡದಲ್ಲೆ ಇದೆ ಎಂದು ತಿಳಿಯಬೇಕು, ಚಿನ್ಮಯ ತತ್ತ್ವದಲ್ಲಿ ಇಲ್ಲ.॥666॥</p>
<p class="Text para-style-override-3"> x x x x</p>
<p class="Text">ಶರೀರ-ಪ್ರಪಂಚ ಮರೆತು ಹೋಗುವುದರಿಂದ (ನಿದ್ದೆಯಲ್ಲಿ) ವಿಶ್ರಾಂತಿ ಸಿಗುತ್ತದೆ, ಆದರೆ ಅವುಗಳಿಂದ ಸಂಬಂಧ ವಿಚ್ಛೇದ ಉಂಟಾದರೆ ಪರಮ ವಿಶ್ರಾಮ ಸಿಗುತ್ತದೆ.॥667॥</p>
<p class="Text para-style-override-3"> x x x x</p>
<p class="Text">ಶರೀರ-ಪ್ರಪಂಚದಿಂದ ಅಸಂಗನಾಗಲು ವಿಚಾರದ ಅವಶ್ಯಕತೆ ಇದೆ, ಅಭ್ಯಾಸದ್ದಲ್ಲ.॥668॥</p>
<p class="Text para-style-override-3"> x x x x</p>
<p class="Text">ಅನಂತ ಬ್ರಹ್ಮಾಡಗಳಲ್ಲಿಯಾವುದೇ ವಸ್ತು ನಮ್ಮದು ಹಾಗೂ ನಮಗಾಗಿ ಇಲ್ಲ. ॥669॥</p>
<p class="Text para-style-override-3"> x x x x</p>
<p class="Text para-style-override-2">ಯಾವುದೇ ದೇಶ, ಕಾಲ, ಕ್ರಿಯೆ, ವಸ್ತು, ವ್ಯಕ್ತಿ, ಅವಸ್ಥೆ, ಪರಿಸ್ಥಿತಿ, ಘಟನೆ ಮುಂತಾದವುಗಳಲ್ಲಿ ಅಭಾವವೇ ಇದೆ. ಅವುಗಳ ಭಾವ (ಇರುವಿಕೆ) ಎಂದೂ ಇಲ್ಲ, ಅರ್ಥಾತ್-ಸದಾಕಾಲ ಅಭಾವವೇ ಇದೆ ಮತ್ತು ಅದು ಅಸತ್ತಾಗಿದೆ - <span class="char-style-override-3">ನಾಸತೋ ವಿದ್ಯತೇ ಭಾವಃ</span> (ಗೀ-2/16) ॥670॥<span></span></p>


<p class="Page-Break"> </p>
<p class="Chapter-Heading" id="toc_marker-44">ಸದ್ಗುಣ ಮತ್ತು ದುರ್ಗುಣ</p>
<p class="Text">ಇರುವ ಎಲ್ಲ ದುರ್ಗುಣ ದುರಾಚಾರಗಳು ಮನುಷ್ಯನಿಂದ ನಿರ್ಮಿಸಿದವುಗಳಾಗಿವೆ, ಭಗವಂತನು ನಿರ್ಮಿಸಿದವುಗಳಲ್ಲ. ಭಗವಂತನು ಸತ್ ಆಗಿದ್ದಾನೆ, ದುರ್ಗುಣ - ದುರಾಚಾರಗಳು ‘ಅಸತ್’ ಆಗಿವೆ. ಸದ್ವಸ್ತುವಿನಿಂದ ಹೇಗೆ ಉಂಟಾಗಬಲ್ಲದು? ॥671॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದಿಂದ ವಿಮುಖನಾದಾಗ ಪ್ರಯತ್ನವಿಲ್ಲದೆ ತಾನಾಗಿ ಸದ್ಗುಣಗಳು ಬರುತ್ತವೆ.॥672॥</p>
<p class="Text para-style-override-3"> x x x x</p>
<p class="Text">ಜೀವಿಯು ಪರಮಾತ್ಮನಿಗೆ ಸಮ್ಮುಖನಾದಾಗ ಎಲ್ಲ ಸದ್ಗುಣಗಳು ಬಂದು ಬಿಡುತ್ತವೆ ಹಾಗೂ ಪ್ರಪಂಚಕ್ಕೆ ಸಮ್ಮುಖನಾದಾಗ ಎಲ್ಲ ದುರ್ಗುಣಗಳು ಬಂದು ಬಿಡುತ್ತವೆ.॥673॥</p>
<p class="Text para-style-override-3"> x x x x</p>
<p class="Text">ತನ್ನ ನಿರ್ಬಲತೆಯ ಬಗ್ಗೆ ದುಃಖವಾಗಿ, ಭಗವಂತನ ಕೃಪೆಯ ಕುರಿತು ವಿಶ್ವಾಸ ಉಂಟಾದರೆ, ತೊಡೆದು ಹಾಕಲು ಬಯಸುವ ದುರ್ಗುಣವು ಇಲ್ಲವಾದೀತು ಮತ್ತು ತಂದುಕೊಳ್ಳಲು ಬಯಸುವ ಸದ್ಗುಣವು ಬಂದು ಬಿಟ್ಟಿತು.॥674॥</p>
<p class="Text para-style-override-3"> x x x x</p>
<p class="Text para-style-override-2">ಸದ್ಗುಣ-ಸದಾಚಾರಗಳು ತನ್ನಲ್ಲಿವೆ ಎಂದು ಒಪ್ಪಿಕೊಳ್ಳುವುದರಿಂದ ಅಭಿಮಾನ ಉಂಟಾಗುತ್ತದೆ ಹಾಗೂ ದುರ್ಗುಣ-ದುರಾಚಾರಗಳು ತನ್ನಲ್ಲಿವೆ ಎಂದು ಒಪ್ಪಿಕೊಳ್ಳುವುದರಿಂದ ಅವು ಸ್ಥಾಯಿಯಾಗುತ್ತವೆ.॥675॥<span></span></p>


<p class="Page-Break"> </p>
<p class="Chapter-Heading" id="toc_marker-45">ಸತ್ಸಂಗ ಮತ್ತು ದುಸ್ಸಂಗ</p>
<p class="Text">ಸತ್ಸಂಗದಿಂದ ಲಾಭವಾದಷ್ಟು ಏಕಾಂತದಲ್ಲಿ ಇದ್ದು ಸಾಧನೆ ಮಾಡುವುದರಿಂದ ಆಗುವುದಿಲ್ಲ.॥676॥</p>
<p class="Text para-style-override-3"> x x x x</p>
<p class="Text">ಸತ್ಸಂಗದಲ್ಲಿ ಏನೂ ಮಾಡದೆಯೂ ಉನ್ನತಿಯಾಗುತ್ತದೆ ಹಾಗೂ ದುಸ್ಸಂಗದಲ್ಲಿ ಏನೂ ಮಾಡದೆ ಪತನವಾಗುತ್ತದೆ.॥677॥</p>
<p class="Text para-style-override-3"> x x x x</p>
<p class="Text">ಅಸತ್ತಿನ ಸಂಗವನ್ನು ಬಿಡದೆ ಸತ್ಸಂಗದ ಪ್ರತ್ಯಕ್ಷ ಲಾಭವಾಗುವುದಿಲ್ಲ.॥678॥</p>
<p class="Text para-style-override-3"> x x x x</p>
<p class="Text">ಕೇವಲ ಕೇಳುವುದರಿಂದ ಸತ್ಸಂಗವಾಗುವುದಿಲ್ಲ-ಸದ್ವಸ್ತುವಿನೊಂದಿಗೆ ಸಂಬಂಧ ಬೆಳೆಸುವುದರಿಂದ, ಸದ್ವಸ್ತುವಿಗೆ ಮಹತ್ವ ಕೊಡುವುದರಿಂದ ಸತ್ಸಂಗವಾಗುತ್ತದೆ. ॥679॥</p>
<p class="Text para-style-override-3"> x x x x</p>
<p class="Text">ಎಲ್ಲದರಲ್ಲಿ ಪರಿಪೂರ್ಣ ಒಂದೇ ಪರಮಾತ್ಮ ತತ್ತ್ವವನ್ನು ನೋಡುವುದೇ ಸತ್ಸಂಗ ಸದ್ವಸ್ತುವಿನ ಸಂಗವಾಗಿದೆ.॥680॥</p>
<p class="Text para-style-override-3"> x x x x</p>
<p class="Text">ಭಗವಂತನಲ್ಲಿ ಪ್ರೇಮ ಉಂಟಾಗುವುದೂ ಸತ್ಸಂಗವಾಗಿದೆ ಮತ್ತು ನಾಶವುಳ್ಳದರ ಪ್ರೇಮ(ಮೋಹ)ಬಿಟ್ಟು ಹೋಗುವುದೂ ಸತ್ಸಂಗವಾಗಿದೆ.॥681॥</p>
<p class="Text para-style-override-3"> x x x x</p>
<p class="Text">ಶರೀರಕ್ಕಾಗಿ ಭೋಜನವು ಅವಶ್ಯವಿರುವಷ್ಟೇ ಪಾರಮಾರ್ಥಿಕ ಜೀವನಕ್ಕಾಗಿ ಸತ್ಸಂಗವು ಅವಶ್ಯಕವಾಗಿದೆ.॥682॥</p>
<p class="Text para-style-override-3"> x x x x</p>
<p class="Text">ಬಾರಿ ಬಾರಿಗೂ ಮನುಷ್ಯ ಶರೀರವು ಸಿಗದಿರುವಂತೆ, ಮನುಷ್ಯ ಶರೀರವು ಸಿಕ್ಕಿದ ಮೇಲೂ ಸತ್ಸಂಗವೂ ಪದೇ ಪದೇ ಸಿಗಲಾರದು.॥683॥</p>
<p class="Text para-style-override-3"> x x x x</p>
<p class="Text">ಸತ್ಸಂಗವು ನಮ್ಮ ಪುರುಷಾರ್ಥದಿಂದ ದೊರೆಯದೆ ಕೇವಲ ಭಗವತ್ಕೃಪೆಯಿಂದ ದೊರೆಯುತ್ತದೆ.॥684॥</p>
<p class="Text para-style-override-3"> x x x x</p>
<p class="Text">ಸ್ವಾರ್ಥವಿರುವಲ್ಲಿ ಸತ್ಸಂಗವಾಗುವುದಿಲ್ಲ. ಬದಲಾಗಿ ಕುಸಂಗವಾಗುತ್ತದೆ.॥685॥</p>
<p class="Text para-style-override-3"> x x x x</p>
<p class="Text">ಎಲ್ಲ ಪರಿಸ್ಥಿತಿಯಲ್ಲಿ ಆನಂದವಾಗಿರುವ ವಿದ್ಯೆ ಸತ್ಸಂಗದಿಂದ ದೊರೆಯುತ್ತದೆ.॥686॥</p>
<p class="Text para-style-override-3"> x x x x</p>
<p class="Text">ಸತ್ಯವಾದ ಮಾತನ್ನು ಒಪ್ಪಿಕೊಳ್ಳುವುದೇ ಸತ್ಸಂಗವಾಗಿದೆ.॥687॥</p>
<p class="Text para-style-override-3"> x x x x</p>
<p class="Text">ಹೊಟ್ಟೆಯೊಳಗೆ ಮಂದಾಗ್ನಿ ಇದ್ದಾಗ ಭೋಜನವು ಜೀರ್ಣವಾಗದಿರುವಂತೆ ಅಂತಃಕರಣದಲ್ಲಿ ಪ್ರೀತಿ ಇಲ್ಲದಿದ್ದರೆ ಸತ್ಸಂಗದ ಮಾತುಗಳು ಜೀರ್ಣಿಸುವುದಿಲ್ಲ.॥688॥</p>
<p class="Text para-style-override-3"> x x x x</p>
<p class="Text">ಭಗವಂತನ ವಿಶೇಷ ಕೃಪೆಯ ಪರಿಚಯ ಸತ್ಸಂಗದಿಂದ ಪ್ರಾಪ್ತವಾಗುತ್ತದೆ.॥689॥</p>
<p class="Text para-style-override-3"> x x x x</p>
<p class="Text">ವ್ಯಾಪಾರದಲ್ಲಿ ಲಾಭ-ನಷ್ಟ ಎರಡೂ ಆಗುತ್ತವೆ, ಆದರೆ ಸತ್ಸಂಗದಲ್ಲಿ ಲಾಭವೇ - ಲಾಭವಾಗುತ್ತದೆ, ನಷ್ಟವಾಗುವುದೇ ಇಲ್ಲ.॥690॥</p>
<p class="Text para-style-override-3"> x x x x</p>
<p class="Text">ಸತ್ಸಂಗದ ವಿಷಯಕ್ಕೆ ಮಹತ್ವಕೊಡುವುದರಿಂದ ವೃತ್ತಿಗಳಲ್ಲಿ ತುಂಬಾ ಅಂತರ ಬೀಳುತ್ತದೆ ಹಾಗೂ ವಿಕಾರಗಳು ತನ್ನಿಂದ ತಾನೇ ನಾಶವಾಗುತ್ತವೆ.॥691॥</p>
<p class="Text para-style-override-3"> x x x x</p>
<p class="Text">ಭೋಗಗಳಲ್ಲಿ ಆಸಕ್ತಿ ಇರುವಷ್ಟು ಬುದ್ದಿಯಲ್ಲಿ ಜಡತೆ ಬಂದು ಬಿಡುತ್ತದೆ. ಅದರಿಂದ ಸತ್ಸಂಗ ತಾತ್ವಿಕ ಮಾತುಗಳು ಓದಿ ಕೇಳಿಯೂ ಅರಿವಿಗೆ ಬರುವುದಿಲ್ಲ.॥692॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದಿಂದ ಏನಾದರೂ ಪಡೆಯುವ ಇಚ್ಛೆ ಉಂಟಾಗುತ್ತಲೇ ಕುಸಂಗವು ಪ್ರಾರಂಭವಾಗುತ್ತದೆ.॥693॥</p>
<p class="Text para-style-override-3"> x x x x</p>
<p class="Text">ಶರೀರ ಪ್ರಪಂಚದೊಂದಿಗೆ ತನ್ನ ಸಂಬಂಧವನ್ನು ಒಪ್ಪಿಕೊಳ್ಳುವುದು ಕುಸಂಗವಾಗಿದೆ.॥694॥</p>
<p class="Text para-style-override-3"> x x x x</p>
<p class="Text">ಕುಸಂಗದಿಂದ ಹಾನಿಯಾಗುವುದಿಲ್ಲ. ಬದಲಾಗಿ ಕುಸಂಗವನ್ನು ಸ್ವೀಕರಿಸುವುದರಿಂದ ಹಾನಿಯಾಗುತ್ತದೆ.॥695॥</p>
<p class="Text para-style-override-3"> x x x x</p>
<p class="Text">ದೇವರು, ಪರಲೋಕ, ಧರ್ಮ ಇವುಗಳನ್ನು ಒಪ್ಪದಿರುವ ನಾಸ್ತಿಕನ ಸಂಗವು ಎಲ್ಲಕ್ಕಿಂತ ಹೆಚ್ಚು ಪತನವಾಗುತ್ತದೆ.॥696॥</p>
<p class="Text para-style-override-3"> x x x x</p>
<p class="Text">ತನ್ನೊಳಗೆ ಕೊರತೆ(ದೋಷ)ಗಳು ಇದ್ದಾಗ ಹೊರಗಿನ ಕುಸಂಗದ ಪ್ರಭಾವ ಬೀಳುತ್ತದೆ. ಕಾರಣ ಆಕರ್ಷಣೆ ಸಜಾತಿಯಲ್ಲೇ ಆಗುತ್ತದೆ. ವಿಜಾತಿಯಲ್ಲಿ ಇಲ್ಲ.॥697॥</p>
<p class="Text para-style-override-3"> x x x x</p>
<p class="Text">ಸತ್ಸಂಗ, ಸದ್ವಿಚಾರ, ಸಚ್ಛಾಸ್ರ ಮತ್ತು ದುಃಖಿ ಈ ನಾಲ್ಕೂ ವಿವೇಕಿಗಾಗಿ ಪ್ರಪಂಚದಿಂದ ಸಂಬಂಧ-ವಿಚ್ಛೇದ ಮಾಡುವವುಗಳಾಗುತ್ತವೆ.॥698॥</p>
<p class="Text para-style-override-3"> x x x x</p>
<p class="Text">ಅನೇಕ ವರ್ಷಗಳಿಂದ ಸಾಧನೆ ಮಾಡಿಯೂ ಸಿಗದಿರುವ ತತ್ತ್ವವು ಸತ್ಸಂಗದಿಂದ ತತ್ಕಾಲದಲ್ಲೇ ಸಿಗಬಲ್ಲದು.॥699॥</p>
<p class="Text para-style-override-3"> x x x x</p>
<p class="Text para-style-override-2">ಸಾಧನೆ ಮಾಡುವುದು ಸ್ವತಃ ಧನಗಳಿಸುವುದಾಗಿದೆ. ಸತ್ಸಂಗ ಮಾಡುವುದು ಶ್ರೀಮಂತನು ಯಾರನ್ನಾದರೂ ದತ್ತು ತೆಗೆದುಕೊಂಡಂತೆ. ದತ್ತು ಹೋದ ವ್ಯಕ್ತಿಗೆ ಶ್ರೀಮಂತನುಗಳಿಸಿದ ಧನ ಸಿಗುತ್ತದೆ. ಹೀಗೆಯೇ ಸತ್ಸಂಗಕ್ಕೆ ಹೋದುದರಿಂದ ಸಾಧನೆಮಾಡದೆ ಸಾಧನೆ ಆಗುತ್ತದೆ.॥700॥<span></span></p>


<p class="Page-Break"> </p>
<p class="Chapter-Heading" id="toc_marker-46">ಸಮಯ</p>
<p class="Text">ಕಳೆದು ಹೋದ ಧನವು ಪುನಃ ಸಿಗಬಲ್ಲದು, ಆದರೆ ಕಳೆದುಹೋದ ಸಮಯ ಪುನಃ ಸಿಗಲಾರದು. ಧನದಂತೆ ಸಮಯವನ್ನು ಪೆಟ್ಟಿಗೆಯಲ್ಲಿ ಭದ್ರಪಡಿಸಲಾಗುವುದಿಲ್ಲ. ಆದ್ದರಿಂದ ಎಲ್ಲ ಸಮಯದಲ್ಲಿ ಎಚ್ಚರವಾಗಿದ್ದು ಸಮಯದ ಸದುಪಯೋಗ ಮಾಡಬೇಕು.॥701॥</p>
<p class="Text para-style-override-3"> x x x x</p>
<p class="Text">ಹಣವನ್ನಾದರೋ ಪೆಟ್ಟಿಗೆಯಲ್ಲಿ ಮುಚ್ಚಿಡಲಾಗುತ್ತದೆ, ಆದರೆ ಸಮಯವನ್ನು ಮುಚ್ಚಿಡಲಾಗುವುದಿಲ್ಲ. ಆದ್ದರಿಂದ ತನ್ನ ಅಮೂಲ್ಯ ಸಮಯವನ್ನು ವ್ಯರ್ಥ ಕೆಲಸಗಳಲ್ಲಿ ಕಳೆಯಬಾರದು.॥702॥</p>
<p class="Text para-style-override-3"> x x x x</p>
<p class="Text">ಸಮಯವನ್ನು ಸದುಪಯೋಗ ಮಾಡಿಕೊಳ್ಳದಿರುವ ವ್ಯಕ್ತಿಯಾವುದೇ ಕ್ಷೇತ್ರದಲ್ಲಿ ಸಫಲನಾಗಲಾರನು.॥703॥</p>
<p class="Text para-style-override-3"> x x x x</p>
<p class="Text">ಸಮಯ ಹೋಗುತ್ತಿದೆ ಎಂದು ಕಂಡು ಬರುತ್ತದೆ, ಆದರೆ ನಿಜವಾಗಿ ಶರೀರ ಹೋಗುತ್ತಾ ಇದೆ.॥704॥</p>
<p class="Text para-style-override-3"> x x x x</p>
<p class="Text para-style-override-2">ವಿಚಾರ ಮಾಡಿರಿ - ಯಾವ ಸಮಯ ಹೊರಟು ಹೋಯಿತೋ, ಆ ಸಮಯದ ಸದುಪಯೋಗದಿಂದ ನಾವು ಪರಮಾತ್ಮಪ್ರಾಪ್ತಿಯ ಮಾರ್ಗದಲ್ಲಿ ಎಷ್ಟು ಮುಂದುವರೆದೆವು? ॥705॥<span></span></p>


<p class="Page-Break"> </p>
<p class="Chapter-Heading" id="toc_marker-47">ಸಾಧಕ</p>
<p class="Text">ನಿಷಿದ್ಧ ಕರ್ಮಗಳನ್ನು ಮಾಡುತ್ತಾ ಯಾವ ವ್ಯಕ್ತಿಯೂ ಸಾಧಕನಾಗಲಾರನು.॥706॥</p>
<p class="Text para-style-override-3"> x x x x</p>
<p class="Text">ಸಾಧಕನು ಬೇಕಾದರೆ ಅಸತ್ತಿನಿಂದ ವಿಮುಖನಾಗಲಿ, ಬೇಕಾದರೆ ಸದ್ವಸ್ತುವಿಗೆ ಸಮ್ಮುಖನಾಗಲಿ; ಎರಡರಲ್ಲಿ ಒಂದು ಕೆಲಸ ಮಾಡಲೇ ಬೇಕಾದೀತು, ಆಗಲೇ ತೊಂದರೆ ಅಳಿದುಹೋದೀತು.॥707॥</p>
<p class="Text para-style-override-3"> x x x x</p>
<p class="Text">ಸಾಧಕನಿಗೆ ‘ನನಗೆ ಕೇವಲ ಪರಮಾತ್ಮನ ಪ್ರಾಪ್ತಿಮಾಡಿಕೊಳ್ಳವುದಿದೆ’ ಈ ನಿಶ್ಚಯದಲ್ಲಿ ಸ್ಥಿರ ಹಾಗೂ ದೃಢವಾಗಿ ನೆಲೆನಿಲ್ಲುವ ಅವಶ್ಯಕತೆ ಬಹಳವಿದೆ.॥708॥</p>
<p class="Text para-style-override-3"> x x x x</p>
<p class="Text">ಸಾಧಕನು ತನ್ನನ್ನು ಭೋಗಿ ಅಥವಾ ಸಂಸಾರಿ ವ್ಯಕ್ತಿ ಎಂದು ಎಂದಿಗೂ ತಿಳಿಯಬಾರದು. ‘ತಾನು ಸಾಧಕನಾಗಿದ್ದೇನೆ’ ಎಂಬ ಎಚ್ಚರಿಕೆ ಅವನಲ್ಲಿ ಯಾವಾಗಲೂ ಇರಬೇಕು.709॥</p>
<p class="Text para-style-override-3"> x x x x</p>
<p class="Text">ಜಡತೆಯಿಂದ ಸಂಬಂಧ ವಿಚ್ಛೇದ ಆದಷ್ಟು ಸಾಧಕನಲ್ಲಿ ವಿಲಕ್ಷಣತೆ ಬಂದು ಬಿಡುತ್ತದೆ.॥710॥</p>
<p class="Text para-style-override-3"> x x x x</p>
<p class="Text">ನಿರಂತರ ಎಚ್ಚರಿಕೆಯಿಂದ ಇರುವವನನ್ನೇ ಸಾಧಕನೆಂದು ಹೇಳುತ್ತಾರೆ.॥711॥</p>
<p class="Text para-style-override-3"> x x x x</p>
<p class="Text">ಸಾಧಕನು ವಾಸ್ತವವಾಗಿ ಇರುವ ತನ್ನ ಸ್ಥಿತಿಯನ್ನು ಸ್ವಾಭಾವಿಕವಾಗಿ ಪರಮಾತ್ಮನಲ್ಲೇ ತಿಳಿಯಬೇಕು. ಪ್ರಪಂಚದಲ್ಲಿ ತನ್ನ ಸ್ಥಿತಿಯನ್ನು ತಿಳಿಯುವ ಸಾಧಕನು ಸಾಧನೆಯಿಂದ ಪತನನಾಗುತ್ತಾನೆ.॥712॥</p>
<p class="Text para-style-override-3"> x x x x</p>
<p class="Text">ಸಾಧಕನಾದ ನನ್ನಿಂದ ಯಾರಿಗೂ ಲಾಭವಾಗಲಿಲ್ಲ, ಯಾರ ಹಿತವೂ ಆಗಲಿಲ್ಲ, ಯಾರ ಸೇವೆಯೂ ಆಗಲಿಲ್ಲ ಎಂದಾಗ ನಾನು ಎಂತಹ ಸಾಧಕನು? ಎಂದು ವಿಚಾರ ಮಾಡಬೇಕು.॥713॥</p>
<p class="Text para-style-override-3"> x x x x</p>
<p class="Text">ಸಾಧಕನಲ್ಲಿ ಸಾಧನೆ ಮತ್ತು ಸಿದ್ಧಿಯ ವಿಷಯದಲ್ಲಿ ಚಿಂತೆ ಇರಲೇಬಾರದು, ಆದರೆ ಭಗವತ್ಪ್ರಾಪ್ತಿಗಾಗಿ ವ್ಯಾಕುಲತೆ ಅವಶ್ಯವಾಗಿ ಉಂಟಾಗಬೇಕು. ಕಾರಣ ಚಿಂತೆ ಭಗವಂತನಿಂದ ದೂರಾಗಿಸುತ್ತದೆ ವ್ಯಾಕುಲತೆ ಭಗವಂತನ ಪ್ರಾಪ್ತಿ ಮಾಡಿಸುತ್ತದೆ.</p>
<p class="Text para-style-override-3"> x x x x</p>
<p class="Text">ತನ್ನ ವ್ಯಕ್ತಿತ್ವದ ಎಚ್ಚರವಿರುವ ತನಕ ಸಾಧಕನು ಸಂತೋಷಪಡಬಾರದು.॥715॥</p>
<p class="Text para-style-override-3"> x x x x</p>
<p class="Text">ಪರಸ್ಪರ ಭೇದವಿರುವುದು ಮತ್ತು ತನ್ನ ಮತಕ್ಕನುಸಾರ ಸಾಧನೆ ಮಾಡಿ ಜೀವನ ರೂಪಿಸಿಕೊಳ್ಳುವುದು ದೋಷವಲ್ಲ. ಆದರೆ ಬೇರೆಯವರ ಮತವು ಕೆಟ್ಟದೆನಿಸುವುದು ಅವರ ಮತವನ್ನು ಖಂಡಿಸುವುದು, ಅವರ ಮತದ ಬಗ್ಗೆ ತಿರಸ್ಕಾರವಿರಿಸುವುದು ದೋಷವಾಗಿದೆ.॥716॥</p>
<p class="Text para-style-override-3"> x x x x</p>
<p class="Text">ಸಾಧಕನಿಗೆ ತನ್ನ ಸ್ಥಿತಿಯಲ್ಲಿ ಅಸಂತೋಷವಿರುವ ತನಕ ಅವನ ಉನ್ನತಿಯಾಗುವುದಿಲ್ಲ.॥717॥</p>
<p class="Text para-style-override-3"> x x x x</p>
<p class="Text">ಸಾಧಕನು ಕಂಡು ಬರುವ ನಾಶವುಳ್ಳ ವಸ್ತುವಿನ ಮೋಹದಲ್ಲಿ ಸಿಲುಕಬಾರದು, ಅದಕ್ಕೆ ಮಹತ್ವಕೊಡಬಾರದು, ಕೇವಲ ಇಷ್ಟು ಎಚ್ಚರಿಕೆ ಇರಿಸಬೇಕು. ನಾಶವು ವಸ್ತುವನ್ನು ಉಪಯೋಗಿಸಿದರೂ ಅದರ ದಾಸ್ಯ ಸ್ವೀಕರಿಸಬಾರದು.॥718॥</p>
<p class="Text para-style-override-3"> x x x x</p>
<p class="Text">ಸಾಧಕನು ಮತವಾದಿಯಾಗದೆ ತತ್ತ್ವವಾದಿಯಾಗಬೇಕು.॥719॥</p>
<p class="Text para-style-override-3"> x x x x</p>
<p class="Text">ಭೋಗಿ ವ್ಯಕ್ತಿಗೆ ನಿದ್ದೆಯು ಸ್ನೇಹಿತನಂತೆ ಪ್ರಿಯವಾಗಿರುತ್ತದೆ. ಅದರ ಸಾಧನೆ ಭಜನೆ ಮಾಡುವವನಿಗೆ ನಿದ್ದೆಯು ವೈರಿಯಂತೆ ಕೆಟ್ಟದೆನಿಸುತ್ತದೆ.॥720॥</p>
<p class="Text para-style-override-3"> x x x x</p>
<p class="Text">ಭಜನೆ ಮಾಡದವರಿಗೆ ಇದು ಕಲಿಯುಗವಾಗಿದೆ, ಆದರೆ ಭಜನೆ ಮಾಡುವವರಿಗೆ ಇದು ಬಹಳ ಒಳ್ಳೆಯ ಸಮಯವಾಗಿದೆ.॥721॥</p>
<p class="Text para-style-override-3"> x x x x</p>
<p class="Text">ಸಾಧಕನು ಎಲ್ಲ ಹೊತ್ತಿನಲ್ಲಿ ಎಚ್ಚರಿಕೆಯಿಂದ ಇರಬೇಕು. ಎಚ್ಚರಿಕೆಯಿಂದ ಇರುವ ತಾತ್ಪರ್ಯ-ಯಾರಿಂದಲೂ ಏನನ್ನು ಬಯಸದೇ ಇರುವುದು.॥722॥</p>
<p class="Text para-style-override-3"> x x x x</p>
<p class="Text">ದಿನದ ಇಪ್ಪತ್ತನಾಲ್ಕು ಗಂಟೆಯೂ ಸಾಧನೆ ಮಾಡುವವನೇ ಸಾಧಕನಾಗಿರುತ್ತಾನೆ.॥723॥</p>
<p class="Text para-style-override-3"> x x x x</p>
<p class="Text">ಅತಿ ಸಣ್ಣದಾದ ಹಾಗೂ ಅತಿ ದೊಡ್ಡದಾದ ಯಾವುದೇ ಕರ್ಮ ಮಾಡಿದರೂ ಅದರಲ್ಲಿ ಸಾಧಕನು ಎಲ್ಲಾದರೂ, ಯಾವುದಾದರು ಸ್ವಾರ್ಥದ ಭಾವನೆಯಿಂದ ಕರ್ಮವಾಗುತ್ತಿಲ್ಲವಲ್ಲ ಎಂದು ಎಚ್ಚರಿಕೆಯಿಂದ ಇರಬೇಕು.॥724॥</p>
<p class="Text para-style-override-3"> x x x x</p>
<p class="Text">ನನ್ನ ಯಾವುದೇ ಕ್ರಿಯೆಯಿಂದ ಬೇರೆಯವರಿಗೆ ದುಃಖವಾಗಬಾರದು ಎಂಬ ಎಚ್ಚರಿಕೆ ಸಾಧಕನು ಯಾವಾಗಲೂ ಇರಿಸಿಕೊಳ್ಳಬೇಕು. ಬೇರೆಯವರಿಗೆ ದುಃಖ ಕೊಡುವುದರಿಂದ ಅನೇಕ ವರ್ಷಗಳ ಸಾಧನೆ ಮಾಡಿದರೂ ಶಾಂತಿಸಿಗುವುದಿಲ್ಲ.॥725॥</p>
<p class="Text para-style-override-3"> x x x x</p>
<p class="Text">ಸಾಧಕನು ಎಷ್ಟು ತಿಳಿದಿರುವನೋ ಅಷ್ಟನ್ನು ಒಪ್ಪಿಕೊಂಡು ಅದನ್ನು ಪಾಲಿಸಲು ಪ್ರಾರಂಭಿಸಿದರೆ, ಮುಂದಿನ ಅವಶ್ಯಕ ಅರಿವು ಅವನಿಗೆ ತಾನಾಗಿಯೇ ಪ್ರಾಪ್ತವಾಗುತ್ತದೆ.॥726॥</p>
<p class="Text para-style-override-3"> x x x x</p>
<p class="Text">ಶರೀರವು ಪ್ರಪಂಚದಲ್ಲಿ ನೆಲೆಸಿದೆ ಹಾಗೂ ಸ್ವಯಂ (ಆತ್ಮಾ) ಪರಮಾತ್ಮನಲ್ಲಿ ನೆಲೆಸಿದೆ. ಆದ್ದರಿಂದ ಸಾಧಕನು ತನ್ನನ್ನು ಪ್ರಪಂಚದಲ್ಲಿ ಸ್ಥಿತನೆಂದು ತಿಳಿಯದೆ ಪರಮಾತ್ಮನಲ್ಲೇ ತನ್ನ ಸ್ಥಿತಿಯನ್ನು ಅನುಭವಿಸಬೇಕು.॥727॥</p>
<p class="Text para-style-override-3"> x x x x</p>
<p class="Text">ಸಾಧಕನು ‘ಏನು ಮಾಡಬೇಕು, ಏನು ಮಾಡಬಾರದು’ ಇದನ್ನು ಶಾಸ್ತ್ರದ ಮೇಲೆ ಬಿಟ್ಟುಬಿಡಬೇಕು ಹಾಗೂ ‘ಏನಾಗಬೇಕು, ಏನಾಗಬಾರದು’ ಇದನ್ನು ಭಗವಂತನ ಮೇಲೆ ಬಿಟ್ಟು ಬಿಡಬೇಕು.॥728॥</p>
<p class="Text para-style-override-3"> x x x x</p>
<p class="Text">ತನ್ನನ್ನು ಎಂದು ಸಿದ್ಧನೆಂದು ತಿಳಿಯಬಾರದು, ಎಲ್ಲ ಹೊತ್ತಿನಲ್ಲಿ ಸಾಧಕನೆಂದೇ ತಿಳಿಯಬೇಕು. ಸಿದ್ಧನೆಂದು ತಿಳಿಯುವುದರಿಂದ ಆಪತ್ತು ಉಂಟಾಗುತ್ತದೆ.॥729॥</p>
<p class="Text para-style-override-3"> x x x x</p>
<p class="Text">ಸಾಧಕನ ಕೆಲಸ ಶಾಸನಮಾಡುವುದಲ್ಲ, ಬದಲಾಗಿ ತತ್ತ್ವಜ್ಞ ಮತ್ತು ಹಿತೈಷಿಯ ಶಾಸನದಲ್ಲಿ ಇರುವುದಾಗಿದೆ.॥730॥</p>
<p class="Text para-style-override-3"> x x x x</p>
<p class="Text">ಯಾವುದು ಸದಾಕಾಲ ಇರುವುದಿಲ್ಲವೋ ಮತ್ತು ಯಾವುದರ ಜೊತೆಗೆ ದುಃಖವು ಇದೆಯೋ, ಆ ಸುಖವನ್ನು ನಾನು ಪಡೆಯುವುದಿಲ್ಲ ಎಂಬ ವಿಚಾರ ಸಾಧಕನು ಮಾಡಬೇಕು.॥731॥</p>
<p class="Text para-style-override-3"> x x x x</p>
<p class="Text">ಸಾಧನ ಜನ್ಯ ಸುಖದ ಭೋಗವು ಸಾಧಕನಿಗೆ ವಿಶೇಷ ಬಾಧಕವಾಗಿದೆ.॥732॥</p>
<p class="Text para-style-override-3"> x x x x</p>
<p class="Text">ಸಾಧಕನ ಉದ್ದೇಶ ಮಾತುಗಳನ್ನು ಕಲಿಯುವುದು ಆಗಿರದೆ ಅನುಭವಿಸಲು ಇರಬೇಕು. ಕಲಿತಿರುವ ಜ್ಞಾನದಿಂದ ಅವನು ವಿದ್ವಾನ್, ವಕ್ತಾ, ಲೇಖಕ ಆಗಬಲ್ಲನು, ಆದರೆ ತತ್ವಜ್ಞ, ಜೀವನ್ಮುಕ್ತ ಭಗವತ್ ಪ್ರೇಮಿ ಆಗಲಾರನು.॥733॥</p>
<p class="Text para-style-override-3"> x x x x</p>
<p class="Text">ಆರಂಭವನ್ನು ನೋಡುವವನು ಅಸಾಧಕನಾಗುತ್ತಾನೆ. ಮತ್ತು ಪರಿಣಾಮವನ್ನು ನೋಡುವವನು ಸಾಧಕನಾಗುತ್ತಾನೆ.॥734॥</p>
<p class="Text para-style-override-3"> x x x x</p>
<p class="Text">‘ನಾನು ಸಾಧಕನಾಗಿದ್ದೇನೆ’ ಇದು ಅಭಿಮಾನದಿಂದಾದರೆ ಬಾಧಕವಾಗಿದೆ. ಸ್ವಾಭಿಮಾನ (ಕರ್ತವ್ಯ) ದಿಂದಾದರೆ ಸಹಾಯಕವಾಗಿದೆ. ನಾನು ಸಾಧಕನಾಗಿದ್ದೇನೆ. ಬೇರೆಯವನು ಅಸಾಧಕನಾಗಿದ್ದಾನೆ. ಇದು ಅಭಿಮಾನವಾಗಿದೆ ಮತ್ತು ನಾನು ಸಾಧನೆಯ ವಿರುದ್ಧ ಹೇಗೆ ಕಾರ್ಯ ಮಾಡ ಬಲ್ಲೆ ಇದು ಸ್ವಾಭಿಮಾನವಾಗಿದೆ.॥735॥</p>
<p class="Text para-style-override-3"> x x x x</p>
<p class="Text para-style-override-2">ಸಾಧಕನು ಸತ್ಯ ತತ್ತ್ವದ ಅನುಯಾಯಿಯಾಗಬೇಕು. ಯಾವುದೇ ವ್ಯಕ್ತಿ ಸಂಪ್ರದಾಯ ಮುಂತಾದವುಗಳದ್ದಲ್ಲ.॥736॥<span></span></p>


<p class="Page-Break"> </p>
<p class="Chapter-Heading" id="toc_marker-48">ಸಾಧನೆ </p>
<p class="Text">ಕೇವಲ ನಾಮ ಜಪ ಮಾಡುವುದೇ ಭಜನೆಯಾಗಿರದೆ ಭಗವದನುಕೂಲವಾದ ಯಾವುದೇ ಕ್ರಿಯೆ, ಭಾವದಿಂದ ಭಗವಂತನ ಕಡೆಗೆ ಆಕರ್ಷಣೆ ಹೆಚ್ಚುವುದೆಲ್ಲವೂ ಭಜನೆಯೇ ಆಗಿದೆ.॥737॥</p>
<p class="Text para-style-override-3"> x x x x</p>
<p class="Text">ಭಗವತ್ಪ್ರಾಪ್ತಿಯು ಏಕಮಾತ್ರ ಉದ್ದೇಶ ಉಂಟಾದಾಗ ಎಲ್ಲ ಕ್ರಿಯೆಗಳು ಸಾಧನೆಯಾಗುತ್ತವೆ.॥738॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದ ಕಾರ್ಯವಾದರೋ ನಿರ್ಲಿಪ್ತನಾಗಿ ಕರ್ತವ್ಯಮಾತ್ರವೆಂದರಿತು ಮಾಡಬೇಕು. ಆದರೆ ಭಗವಂತನ ಕಾರ್ಯ (ಜಪ, ಧ್ಯಾನ ಇತ್ಯಾದಿ) ತಲ್ಲೀನನಾಗಿ ತನ್ನ ಮುಖ್ಯವಸ್ತು ಎಂದರಿತು ಮಾಡಬೇಕು.॥739॥</p>
<p class="Text para-style-override-3"> x x x x</p>
<p class="Text">ಸಾಧಕನು ಹೃದಯಪೂರ್ವಕ ‘ನಾನು ಭಗವಂತನವನಾಗಿದ್ದೇನೆ ಮತ್ತು ಭಗವಂತನು ನನ್ನವನಾಗಿದ್ದಾನೆ’ ಎಂದು ತಿಳಿಯಬೇಕು. ಮತ್ತೆ ಇದರಿಂದ ಸಾಧನೆಯು ಸ್ವಾಭಾವಿಕವಾಗಿ ಆಗುತ್ತದೆ.॥740॥</p>
<p class="Text para-style-override-3"> x x x x</p>
<p class="Text">ಹಗಲು ರಾತ್ರಿ ಭಗವಂತನ ಭಜನೆ ಧ್ಯಾನದಲ್ಲಿ ತಲ್ಲೀನನಾಗಿರುವ ವ್ಯಕ್ತಿಯಿಂದ ಪ್ರಪಂಚದ ಹಿತವಾಗುವಷ್ಟು, ಹಗಲು ರಾತ್ರಿ ಕರ್ಮಮಾಡುವವನಿಂದ ಆಗುವುದಿಲ್ಲ.॥741॥</p>
<p class="Text para-style-override-3"> x x x x</p>
<p class="Text">‘ನನಗೆ ಕೇವಲ ಪರಮಾತ್ಮನ ಕಡೆಗೇ ಸಾಗುವುದಿದೆ‘ ಇಂತಹ ನಿಶ್ವಯಾತ್ಮಿಕ ಬುದ್ಧಿಯು ಎಲ್ಲ ಸಾಧನೆಗಳ ಮೂಲವಾಗಿದೆ. ಆದರೆ ಪ್ರಪಂಚವನ್ನು ಸ್ಥಿರವೆಂದು ತಿಳಿಯುವುದರಿಂದ ಇಂತಹ ಬುದ್ಧಿಯು ಹುಟ್ಟುವುದಿಲ್ಲ.॥742॥</p>
<p class="Text para-style-override-3"> x x x x</p>
<p class="Text">ತನ್ನ ಸಾಧನೆಯ ಬಲದ ಅಭಿಮಾನ ಇರುವುದರಿಂದಲೇ ತನ್ನಲ್ಲಿ ಕೊರತೆಯ ಚಿಂತೆ ಉಂಟಾಗುತ್ತದೆ.॥743॥</p>
<p class="Text para-style-override-3"> x x x x</p>
<p class="Text">ಯಾವುದೇ ಸಾಧನೆಯ ಪೂರ್ಣತೆಯಾದಾಗ ಬದುಕುವ ಬಯಕೆ, ಸಾಯುವ ಭಯ, ಪಡೆಯುವ ಲಾಲಸೆ, ಮಾಡುವ ರಾಗ - ಇವು ನಾಲ್ಕು ಸಮೂಲವಾಗಿ ಅಳಿದು ಹೋಗುತ್ತವೆ.॥744॥</p>
<p class="Text para-style-override-3"> x x x x</p>
<p class="Text">ಜೀವಿಗೆ ಜಡ ಪದಾರ್ಥಗಳೊಂದಿಗೆ ಇರುವ ರಾಗಯುಕ್ತ ಸಂಬಂಧವನ್ನು ಇಲ್ಲವಾಗಿಸುವುದರಲ್ಲಿ ಎಲ್ಲ ಸಾಧನೆಗಳ ಸಾರ್ಥಕತೆ ಇದೆ.॥745॥</p>
<p class="Text para-style-override-3"> x x x x</p>
<p class="Text">ಅಭ್ಯಾಸದ ಹೆಸರು ಭಜನೆಯಾಗಿದೆ ಭಗವಂತನ ಸ್ಮೃತಿ ಹಾಗೂ ಪ್ರೇಮದ ಹೆಸರು ಭಜನೆಯಾಗಿದೆ. ಭಗವಂತನನ್ನು ತನ್ನವನೆಂದು ತಿಳಿಯದೆ ಸ್ಮೃತಿ ಮತ್ತು ಪ್ರೇಮ ಜಾಗ್ರತವಾಗಲಾರದು.॥746॥</p>
<p class="Text para-style-override-3"> x x x x</p>
<p class="Text">ಸಾಧನೆಯು ಸ್ವಯಂ(ಜೀವಾತ್ಮ)ನಿಂದ ಆಗುತ್ತದೆ, ಮನ, ಇಂದ್ರಿಯ ಬುದ್ಧಿಗಳಿಂದ ಅಲ್ಲ.॥747॥</p>
<p class="Text para-style-override-3"> x x x x</p>
<p class="Text">ಪರಮಾತ್ಮನ ಪ್ರಾಪ್ತಿಗಾಗಿ ಇರುವ ಎಲ್ಲ ಸಾಧನೆಗಳಿಗೆ ಪರಮಾತ್ಮಪ್ರಾಪ್ತಿಗಿಂತಲೂ ಹೆಚ್ಚಿನ ಆದರವನ್ನು ಕೊಡಬೇಕು.॥748॥</p>
<p class="Text para-style-override-3"> x x x x</p>
<p class="Text">ಸಾಧನೆಯಲ್ಲಿ ವಿಶೇಷ ಆದರ ಬುದ್ಧಿ ಇರುವುದರಿಂದ ಸಾಧನೆ ತೀವ್ರವಾಗುತ್ತದೆ. ಸಾಧನೆಗೆ ಎಷ್ಟು ಆದರ ಕೊಡಬೇಕೋ ಅಷ್ಟು ಕೊಡದೆ ಇರುವುದರಿಂದಲೇ ಸಾಧನೆಯಲ್ಲಿ ಶಿಥಿಲತೆ ಬಂದು ಬಿಡುತ್ತದೆ ಹಾಗೂ ಸಫಲತೆಯೂ ದೊರಕುವುದಿಲ್ಲ. ॥749॥</p>
<p class="Text para-style-override-3"> x x x x</p>
<p class="Text">ಭಗವಂತನ ಕಡೆಗೆ ಕೊಂಡುಹೋಗುವಂತಹ ಎಲ್ಲ ಸಾಧನೆಗಳು ‘ಸ್ವಧರ್ಮ’ವಾಗಿವೆ. ಪ್ರಪಂಚದ ಕಡೆಗೆ ಕೊಂಡುಹೋಗುವ ಎಲ್ಲ ಕರ್ಮಗಳು ‘ಪರಧರ್ಮ’ವಾಗಿವೆ.॥750॥</p>
<p class="Text para-style-override-3"> x x x x</p>
<p class="Text">ಬೇರೆಯವರಿಗೆ ದುಃಖಕೊಡುವವನಿಗೆ ಭಜನೆಯಲ್ಲಿ ಮನಸ್ಸು ತೊಡುಗುವುದಿಲ್ಲ.॥751॥</p>
<p class="Text para-style-override-3"> x x x x</p>
<p class="Text">ಹೇಗೆ ಪರಿಸ್ಥಿತಿ ಬರುತ್ತದೋ ಅದರಲ್ಲೇ ಸಾಧನೆಮಾಡಬೇಕು. ಅನುಕೂಲತೆಯನ್ನೇ ನೋಡುವೆಯಾದರೆ ಸಾಧನೆ ಆಗಲಾರದು.॥752॥</p>
<p class="Text para-style-override-3"> x x x x</p>
<p class="Text">ಎಲ್ಲ ಸಾಧನೆಗಳ ಸಾರವಸ್ತು-ಪ್ರಪಂಚದಿಂದ ಸಂಬಂಧವಿಚ್ಛೇದ ಮಾಡುವುದು ಮತ್ತು ಭಗವಂತನಲ್ಲಿ ತನಗಿರುವ ಸಂಬಂಧವನ್ನು ಗುರುತಿಸುವುದು.॥753॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದೊಂದಿಗೆ ಉಪರತಿ, ಭಗವಂತನೊಂದಿಗೆ ಪ್ರೇಮ ಉಂಟಾಗಲಿಕ್ಕಾಗಿಯೇ ಎಲ್ಲ ಸಾಧನೆಗಳಿವೆ.॥754॥</p>
<p class="Text para-style-override-3"> x x x x</p>
<p class="Text">ಎಷ್ಟೇ ಎತ್ತರದ ಸ್ಥಿತಿ ಉಂಟಾದರೂ ತನ್ನ ಸಾಧನೆಯಲ್ಲಿ ಎಂದೂ ಸಂತೋಷಪಡಬಾರದು.॥755॥</p>
<p class="Text para-style-override-3"> x x x x</p>
<p class="Text">ಮುಂದೆ ಬಂದಿರುವ ಪರಿಸ್ಥಿತಿಯಲ್ಲೇ ಸಂತೋಷವಾಗಿರುವುದು ಭಜನೆಯಾಗಿದೆ.॥756॥</p>
<p class="Text para-style-override-3"> x x x x</p>
<p class="Text">ಭಗವಂತನ ಭಜನೆ ಮಾಡುವಾಗ ಪ್ರಪಂಚದ ನೆನಪು ಇರಬಾರದು, ಪ್ರಪಂಚದ ಕೆಲಸ ಮಾಡುವಾಗ ಭಗವಂತನನ್ನು ಮರೆಯಬಾರದು.॥757॥</p>
<p class="Text para-style-override-3"> x x x x</p>
<p class="Text">ತನಗಾಗಿ ಜಪ, ತಪಸ್ಸು, ಧ್ಯಾನ ಮುಂತಾದವುಗಳನ್ನು ಮಾಡುವುದು ಅಸುರತ್ವವಾಗಿದೆ. ಬೇರೆಯವರಿಗಾಗಿ ಜಪ, ತಪಸ್ಸು, ಧ್ಯಾನ ಇತ್ಯಾದಿಗಳನ್ನು ಮಾಡುವುದು ಮನುಷ್ಯತ್ವವಾಗಿದೆ.॥758॥</p>
<p class="Text para-style-override-3"> x x x x</p>
<p class="Text">ವ್ಯಾಪಾರವು ಚೆನ್ನಾಗಿ ನಡೆದರೆ ಹೆಚ್ಚು ಹಣ ಸಿಗುವಂತೆಯೇ, ಸಾಧನೆಯು ಚೆನ್ನಾಗಿ ನಡೆದರೆ ಮನಸ್ಸು ಹೆಚ್ಚು ಭಗವಂತನಲ್ಲಿ ತೊಡಗೀತು.॥759॥</p>
<p class="Text para-style-override-3"> x x x x</p>
<p class="Text">ಸುಲಭವೆಂದು ಕಂಡುಬರುವ ಸಾಧನೆಯನ್ನು ಪ್ರಾರಂಭಿಸಿದರೆ, ಕಷ್ಟವೆಂದು ಕಾಣುವುದೂ ಸುಲಭವಾದೀತು ಹಾಗೂ ಅರಿವಿಗೆ ಬರದಿರುವುದೂ ಅರಿವಿಗೆ ಬರತೊಡಗುತ್ತದೆ.॥760॥</p>
<p class="Text para-style-override-3"> x x x x</p>
<p class="Text">ಕರಣಗಳ(ಇಂದ್ರಿಯ) ಸಹಾಯ ಒಳ್ಳೆಯದಿರಬಹುದು, ಆದರೆ ಕರಣಗಳನ್ನು ಅಪೇಕ್ಷಿಸಬಾರದು, ಭಗವತ್ಪ್ರಾಪ್ತಿಯು ಕರಣನಿರಪೇಕ್ಷ ಸಾಧನೆಯಾಗಿದೆ.॥761॥</p>
<p class="Text para-style-override-3"> x x x x</p>
<p class="Text">ಬಾಲ್ಯದಲ್ಲಿ, ತಾರುಣ್ಯದಲ್ಲಿ ಭಜನೆ-ಸಾಧನೆ ಮಾಡದವರು ಪ್ರಾಯಶಃ ವೃಧ್ಯಾಪ್ಯದಲ್ಲಿಯೂ ಭಜನೆ-ಸಾಧನೆಮಾಡಲಾರರು.॥762॥</p>
<p class="Text para-style-override-3"> x x x x</p>
<p class="Text">ಸಾಧನೆಯು ನಿತ್ಯಕರ್ಮದಂತೆ ಯಾವುದೋ ಒಂದು ನಿಶ್ಚಿತ ಸಮಯದಲ್ಲಿ ಆಗಿರದೆ ನಿರಂತರವಾಗಿ ಆಗುತ್ತದೆ.॥763॥</p>
<p class="Text para-style-override-3"> x x x x</p>
<p class="Text">ನಾನು ಶರೀರವಲ್ಲ, ಆದರೆ ಶರೀರೀ (ಶರೀರವುಳ್ಳವನು) ಆಗಿದ್ದೇನೆ-ಹೀಗೆ ಸರಿಯಾಗಿ ಅರಿವಿಗೆ ಬಂದರೆ ಎಲ್ಲ ಸಾಧನೆಗಳು ಸುಲಭವಾದಾವು.॥764॥</p>
<p class="Text para-style-override-3"> x x x x</p>
<p class="Text">ನಿರಂತರ (ಪ್ರತಿಯೊಂದು ಘಂಟೆ, ನಿಮಿಷ) ಆಗುವಂತಹುದೇ ನಿಜವಾದ ಸಾಧನೆಯಾಗಿದೆ. ನಿರಂತರ ಸಾಧನೆಯಾಗದೆ ಈ ಜನ್ಮದಲ್ಲಿ ಸಿದ್ಧಿಯಾಗಲಾರದು.॥765॥</p>
<p class="Text para-style-override-3"> x x x x</p>
<p class="Text">ಭಗವಂತನ ನೆನಪು ತಾನಾಗಿ ಬರದೆ, ಅದನ್ನು ನೆನಪು ಮಾಡಬೇಕಾಗುತ್ತದೋ, ಆಗ ಇನ್ನೂ ಸಾಧನೆ ಪ್ರಾರಂಭವಾಗಿಲ್ಲ ಎಂದು ತಿಳಿಯಬೇಕು.॥766॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದೊಂದಿಗೆ ಸಂಬಂಧವಿರಿಸಿಕೊಂಡು ಎಷ್ಟೇ ಸಾಧನೆ ಮಾಡಿದರೂ ವರ್ತಮಾನದಲ್ಲಿ ಸಿದ್ಧಿಸದು.॥767॥</p>
<p class="Text para-style-override-3"> x x x x</p>
<p class="Text">ಪ್ರೀತಿ ಉಂಟಾದಾಗ ಸಾಧನೆ ತಾನಾಗಿ ಆಗುತ್ತದೆ ಹಾಗೂ ಪ್ರೀತಿ ಉಂಟಾಗದಿದ್ದಾಗ ಸಾಧನೆ ಮಾಡಬೇಕಾಗುತ್ತದೆ. ತಾನಾಗಿ ಆಗುವುದು ನಿಜವಾಗಿರುತ್ತದೆ ಮತ್ತು ಮಾಡಬೇಕಾದುದು ಕೃತ್ರಿಮವಾಗಿರುತ್ತದೆ.॥768॥</p>
<p class="Text para-style-override-3"> x x x x</p>
<p class="Text">ಸಾಧಕನು ಕೆಲಸ ಕಾರ್ಯಗಳನ್ನು ತನ್ನವು ಮತ್ತು ತನಗಾಗಿ ಎಂದು ತಿಳಿದುಕೊಂಡು ಮಾಡಿದಾಗ ಭಗವಂತನ ವಿಸ್ಮರಣೆ ಉಂಟಾಗುತ್ತದೆ.॥769॥</p>
<p class="Text para-style-override-3"> x x x x</p>
<p class="Text">ವಾಸ್ತವವಾಗಿ ಸಾಧನೆಯು ಕ್ರಿಯೆಯಲ್ಲ. ಕ್ರಿಯೆ ಮತ್ತು ಪದಾರ್ಥಗಳಾದರೋ ಅಸಾಧನೆಯಲ್ಲಿ ಮುಖ್ಯವಾಗಿರುತ್ತವೆ. ಸಾಧನೆಯಲ್ಲಿ ಭಾವ ಹಾಗೂ ವಿವೇಕ ಮುಖ್ಯವಾಗಿವೆ.॥770॥</p>
<p class="Text para-style-override-3"> x x x x</p>
<p class="Text para-style-override-2">ಎಲ್ಲ ಸಾಧನೆಗಳು ಶ್ರೇಸ್ಕರವೇ, ಆದರೆ ನಮಗೆ ರುಚಿ, ಶ್ರದ್ಧೆ, ವಿಶ್ವಾಸ ಯೋಗ್ಯತೆ ಇರುವ ಸಾಧನೆಯೇ ನಮಗಾಗಿ ಶ್ರೇಷ್ಠವಾಗಿದೆ.॥771॥<span></span></p>


<p class="Page-Break"> </p>
<p class="Chapter-Heading" id="toc_marker-49">ಸುಖಭೋಗ ಮತ್ತು ಸಂಗ್ರಹ</p>
<p class="Text">ಪ್ರಾಪಂಚಿಕ ಭೋಗ ಮತ್ತು ಸಂಗ್ರಹದಲ್ಲಿ ಜನರ ಆಸಕ್ತಿ ಬೆಳೆದಂತೆಲ್ಲ ಸಮಾಜದಲ್ಲಿ ಅಧರ್ಮ ಹೆಚ್ಚುತ್ತದೆ. ಅಧರ್ಮವು ಬೆಳೆದಂತೆಲ್ಲ ಸಮಾಜದಲ್ಲಿ ಪಾಪಾಚರಣೆ, ಕಲಹ, ವಿದ್ರೋಹ ಮುಂತಾದ ದೋಷಗಳು ಬೆಳೆಯುತ್ತವೆ.॥772॥</p>
<p class="Text para-style-override-3"> x x x x</p>
<p class="Text">ಯಾವುದೇ ಭೋಗವನ್ನು ಭೋಗಿಸಿದರೂ ಕೊನೆಗೆ ಅದರಲ್ಲಿ ಅರುಚಿ ಅವಶ್ಯವಾಗಿ ಉಂಟಾಗುತ್ತದೆ-ಇದು ನಿಯಮವಾಗಿದೆ. ಆದರೆ ಮನುಷ್ಯನು ಅರುಚಿಗೆ ಮಹತ್ವ ಕೊಟ್ಟು ಅದನ್ನು ಸ್ಥಾಯಿಯಾಗಿಸುವ ತಪ್ಪು ಮಾಡುತ್ತಾನೆ.॥773॥</p>
<p class="Text para-style-override-3"> x x x x</p>
<p class="Text">ಭೋಗೀ ವ್ಯಕ್ತಿಯು ದುಃಖಗಳಿಂದ ಬದುಕುಳಿಯಲಾರನು, ಏಕೆಂದರೆ ಭೋಗವು ಜಡತೆಯ ಸಂಬಂಧದಿಂದ ಆಗುತ್ತದೆ ಮತ್ತು ಜಡತೆಯ ಸಂಬಂಧವೇ ಜನ್ಮ-ಮರಣ ರೂಪೀ ಮಹಾನ್ ದುಃಖದ ಕಾರಣವಾಗಿದೆ.॥774॥</p>
<p class="Text para-style-override-3"> x x x x</p>
<p class="Text">ಸಾಧಾರಣ ಮನುಷ್ಯರಿಗೆ ಯಾವ ಭೋಗಗಳಲ್ಲಿ ಸುಖ ಕಂಡು ಬರುತ್ತದೋ, ಆ ಭೋಗಗಳನ್ನು ವಿವೇಕವುಳ್ಳವನು ದುಃಖರೂಪವೆಂದೇ ತಿಳಿಯುತ್ತಾನೆ. ಅದಕ್ಕಾಗಿ ಅವನು ಆ ಭೋಗಗಳಲ್ಲಿ ರಮಿಸುವುದಿಲ್ಲ. ಅವಕ್ಕೆ ಅಧೀನನಾಗುವುದಿಲ್ಲ.॥775॥</p>
<p class="Text para-style-override-3"> x x x x</p>
<p class="Text">ಪ್ರಾಪಂಚಿಕ ಸುಖವನ್ನು ಪಡೆಯುವ ವೃತ್ತಿಯು ಅಳಿದು ಹೋಗುವ ತನಕ ಎಷ್ಟೇ ಓದಿ ಕಲಿಯಲಿ, ಎಷ್ಟೇ ಚತುರನಾಗಿರಲಿ, ತಿಳಿವಳಿಕಸ್ಥನಾಗಿರಲಿ, ಎಷ್ಟೇ ಯೋಗ್ಯತೆ ಸಂಪಾದಿಸಲಿ, ಎಷ್ಟೇ ದೊಡ್ಡ ವಕ್ತಾ ಆಗಿರಲಿ, ಎಷ್ಟೇ ಪುಸ್ತಕ ಬರೆಯಲಿ, ಆದರೆ ಪರಮ ಶಾಂತಿ ದೊರೆಯಲಾರದು.॥776॥</p>
<p class="Text para-style-override-3"> x x x x</p>
<p class="Text">ಪ್ರಾಪಂಚಿಕ ಪದಾರ್ಥಗಳ ಸಂಯೋಗದಿಂದ ಉಂಟಾಗುವ ಸುಖವು ನಮ್ಮದಲ್ಲ ಹಾಗೂ ನಮಗಾಗಿಯೂ ಅಲ್ಲ. ಏಕೆಂದರೆ ನಾವಾದರೋ ಯಾವಾಗಲೂ ಇರುವಂತಹವರು, ಸುಖವು ಅಳಿದು ಹೋಗುವಂತಹುದು.॥777॥</p>
<p class="Text para-style-override-3"> x x x x</p>
<p class="Text">ಜನರಲ್ಲಿ ಭೋಗ ಮತ್ತು ಸಂಗ್ರಹದ ವತ್ತಿ ಹೆಚ್ಚುವುದರಿಂದಲೇ ಕ್ಷಾಮ ಉಂಟಾಗುತ್ತದೆ.॥778॥</p>
<p class="Text para-style-override-3"> x x x x</p>
<p class="Text">ನಮ್ಮ ಬಳಿ ಇರುವ ವಸ್ತು, ಯೋಗ್ಯತೆ, ಸಾಮರ್ಥ್ಯ ಮುಂತಾದವುಗಳೆಲ್ಲವೂ ಸವಾಜದ್ದೇ ಆಗಿವೆ, ನಮ್ಮದಲ್ಲ. ಆ ವಸ್ತು ಮುಂತಾದವುಗಳನ್ನು ನಮ್ಮದೆಂದು ತಿಳಿದು ಅವುಗಳಿಂದ ಸುಖ ಭೋಗಿಸಲು ತೊಡಗುವುದೇ ನಮ್ಮಿಂದ ಆಗುವ ತಪ್ಪು. ಇದರಿಂದ ನಾವು ವಿವಶರಾಗಿ ದುಃಖಭೋಗಿಸಬೇಕಾಗುತ್ತದೆ.॥779॥</p>
<p class="Text para-style-override-3"> x x x x</p>
<p class="Text">ಎಲ್ಲಿಯಾದರೂ ಲೌಕಿಕ ಸುಖ ಸಿಕ್ಕಿದೆ ಎಂದು ಕಂಡುಬಂದರೆ ಅಲ್ಲೇ ಯಾವುದೋ ಆಪತ್ತು ಇದೆ ಎಂದು ತಿಳಿಯಬೇಕು.॥780॥</p>
<p class="Text para-style-override-3"> x x x x</p>
<p class="Text">ವಸ್ತು, ವ್ಯಕ್ತಿಯಿಂದ ಸುಖ ಪಡೆಯುವುದು ಮಹತ್ತರವಾದ ಜಡತೆಯಾಗಿದೆ.॥781॥</p>
<p class="Text para-style-override-3"> x x x x</p>
<p class="Text">ಸಾಂಸಾರಿಕ ಭೋಗಗಳ ಸುಖವು ಪ್ರಾರಂಭದಲ್ಲಿ ಮಧುರವಾಗಿ ಕಾಣುತ್ತದೆ, ಆದರೆ ಪರಿಣಾಮದಲ್ಲಿ ಅದು ವಿಷದಂತೆ ಸರ್ವಥಾ ಅನರ್ಥಕಾರಿಯಾಗುತ್ತದೆ.॥782॥</p>
<p class="Text para-style-override-3"> x x x x</p>
<p class="Text">ಮನುಷ್ಯನು ದೊರಕಿದ ವಸ್ತುಗಳನ್ನು ಭೋಗಿಸಿಯೂ ಬಲ್ಲನು ಹಾಗೂ ಅದರಿಂದ ಬೇರೆಯವರ ಸೇವೆಯೂ ಮಾಡಬಲ್ಲನು. ಭೋಗಿಸುವುದರಿಂದ ಪತನವಾದೀತು ಮತ್ತು ಸೇವೆ ಮಾಡುವುದರಿಂದ ಉತ್ಥಾನವಾದೀತು.॥783॥</p>
<p class="Text para-style-override-3"> x x x x</p>
<p class="Text">ತನ್ನ ಇಚ್ಛೆಯಿಂದ ಸುಖ ಭೋಗಿಸುವವನಿಗೆ ತನ್ನ ಇಚ್ಛೆಯ ವಿರುದ್ಧ ದುಃಖವನ್ನು ಭೋಗಿಸಬೇಕಾದೀತು.॥784॥</p>
<p class="Text para-style-override-3"> x x x x</p>
<p class="Text">ವಸ್ತುವನ್ನು ಬೇರೆಯವರ ಹಿತದಲ್ಲಿ ತೊಡಗಿಸುವುದು ಅದರ ಸದುಪಯೋಗವಾಗಿದೆ. ತನ್ನ ಭೋಗಕ್ಕಾಗಿ ಬಳಸುವುದು ಅದರ ದುರಪಯೋಗವಾಗಿದೆ.॥785॥</p>
<p class="Text para-style-override-3"> x x x x</p>
<p class="Text">ಸುಖ ಬುದ್ಧಿಯಿಂದ ಯಾವುದೇ ವಸ್ತು, ವ್ಯಕ್ತಿ, ಪರಿಸ್ಥಿತಿ, ಅವಸ್ಥೆ ಇತ್ಯಾದಿಗಳನ್ನು ಭೋಗಿಸುವಲ್ಲಿ ಭಗವತ್ಪ್ರಾಪ್ತಿಯ ವ್ಯಾಕುಲತೆ ಜಾಗ್ರತವಾಗುವುದಿಲ್ಲ.॥786॥</p>
<p class="Text para-style-override-3"> x x x x</p>
<p class="Text">ಮನುಷ್ಯನು ಪ್ರಪಂಚದಿಂದ ಸುಖ ಪಡೆಯುತ್ತಿರುವವರೆಗೆ, ಅವನು ಬೇಕಾದರೆ ಸಾಧು, ಗೃಹಸ್ಥ ಇತ್ಯಾದಿ ಯಾರೇ ಆಗಿರಲಿ ದುಃಖದಿಂದ ಬಿಡುಗಡೆ ಹೊಂದಲಾರನು.॥787॥</p>
<p class="Text para-style-override-3"> x x x x</p>
<p class="Text">ಸಂಸಾರಿಕ ಸುಖ ಸಿಗಲಿ, ಅಥವಾ ಸಿಗದಿರಲಿ, ಸಂಸಾರಿಕ ಸುಖದಲ್ಲಿ ರುಚಿ ಇರುವವನು ಪತನದ ಕಡೆಗೆ ಅವಶ್ಯವಾಗಿ ಹೋಗುವನು.॥788॥</p>
<p class="Text para-style-override-3"> x x x x</p>
<p class="Text">ಮನುಷ್ಯನು ಸುಖ ಭೋಗಿಸಿದಷ್ಟು ಸುಖದ ದಾಸನಾಗುವನು. ಸುಖದ ದಾಸನಾದಷ್ಟು ಅವನು ದುಃಖವನ್ನು ಭೋಗಿಸುವನು. ಅದಕ್ಕಾಗಿ ಸುಖ-ಭೋಗದ ತ್ಯಾಗವು ಅತ್ಯಂತ ಅವಶ್ಯಕವಾಗಿದೆ.॥789॥</p>
<p class="Text para-style-override-3"> x x x x</p>
<p class="Text">ಬುದ್ಧಿಯಲ್ಲಿ ಜಡತೆ(ಸಂಸಾರಿಕ ಭೋಗ ಮತ್ತು ಸಂಗ್ರಹ)ಯದ್ದೇ ಮಹತ್ವವಿರುವ ಮನುಷ್ಯನು ಎಷ್ಟೇ ವಿದ್ವಾಂಸನಾದರೇನು, ಅವನ ಪತನ ಆಗದೇ ಇರಲಾರದು. ಆದರೆ ಬುದ್ಧಿಯಲ್ಲಿ ಜಡತೆಯ ಮಹತ್ವ ಇರದೆ, ಭಗವತ್ಪ್ರಾಪ್ತಿಯ ಉದ್ದೇಶ ಇದ್ದರೆ ಆ ಮನುಷ್ಯನು ವಿದ್ವಾನ್ ಆಗದಿದ್ದರೂ ಅವನ ಉತ್ಥಾನ ಅವಶ್ಯವಾಗಿ ಆಗುತ್ತದೆ.॥790॥</p>
<p class="Text para-style-override-3"> x x x x</p>
<p class="Text">ನಾವು ಯಾರಿಂದ ಸುಖ ಪಡೆಯುವೆವೋ, ಅವನ ದಾಸನಾಗಬೇಕಾಗುತ್ತದೆ. ಸುಖದ ಭೋಗಿಯು ಎಂದೂ ಸ್ವಾಧೀನನಾಗಲಾರನು.॥791॥</p>
<p class="Text para-style-override-3"> x x x x</p>
<p class="Text">ನಾವು ಸುಖದ ಭೋಗಿಯಾಗದೆ ಸುಖದ ದಾತಾ(ಕೊಡುವವನು)ಆಗಬೇಕು.</p>
<p class="Text para-style-override-3"> x x x x</p>
<p class="Text para-style-override-2">ಬೇಕಾದರೆ ಯೋಗವಿರಲಿ, ಭೋಗವಿರಲಿ, ಯಾವುದರಿಂದಲಾದರೂ ಸುಖವನ್ನು ಪಡೆಯಲು ಬಯಸುವವನೇ ಮೋಸ ಹೋಗುತ್ತಾನೆ.॥793॥<span></span></p>


<p class="Page-Break"> </p>
<p class="Chapter-Heading" id="toc_marker-50">ಸುಖ ಮತ್ತು ದುಃಖ</p>
<p class="Text">ಸಂಸಾರಿಕ ವಸ್ತುಗಳಿಗಾಗಿ ಆಗುವ ದುಃಖದ ಪರಿವೆ ಭಗವಂತನು ಮಾಡುವುದಿಲ್ಲ ಮತ್ತು ಭಗವಂತನಿಗಾಗಿ ಆಗುವ ನಿಜ ದುಃಖವನ್ನು ಭಗವಂತನು ಸಹಿಸಲಾರನು.॥794॥</p>
<p class="Text para-style-override-3"> x x x x</p>
<p class="Text">ಭಗವಂತನ ಮಂಗಲಮಯ ವಿಧಾನದಿಂದ ಬರುವ ಅನುಕೂಲ (ಸುಖ ದಾಯಕ) ಪರಿಸ್ಥಿತಿಗಳು ನಮ್ಮ ಹಿತಕ್ಕಾಗಿ ಬರುತ್ತವೆ.॥795॥</p>
<p class="Text para-style-override-3"> x x x x</p>
<p class="Text">ಸುಖಿ-ದುಃಖಿಯಾಗುವುದು ಪ್ರಾರಬ್ಧದ ಫಲವಾಗಿರದೆ ಮೂರ್ಖತೆಯ ಫಲವಾಗಿದೆ. ಮೂರ್ಖತೆಯು ಸತ್ಸಂಗದಿಂದ ಇಲ್ಲವಾಗುತ್ತದೆ.॥796॥</p>
<p class="Text para-style-override-3"> x x x x</p>
<p class="Text">ಸಾಧಕನು ಯಾವಾಗಲೂ ಲೋಭಿ ವ್ಯಕ್ತಿಯಂತೆ ಬೇರೆಯವರಿಗೆ ಸುಖ ಕೊಡಲಿಕ್ಕಾಗಿ ಆತುರನಾಗಿರಬೇಕು. ಹೀಗಾದಾಗ ಅವನು ಸುಖ-ದುಃಖಗಳಿಂದ ಮೇಲೇರಬಲ್ಲನು.॥797॥</p>
<p class="Text para-style-override-3">x x x x</p>
<p class="Text">ತನ್ನ ಸುಖಕ್ಕಾಗಿ ಉದ್ಯೋಗ ಮಾಡುವುದು ದುಃಖವನ್ನು ಆಮಂತ್ರಿಸಿದಂತೆ ಹಾಗೂ ಬೇರೆಯವರ ಸುಖಕ್ಕಾಗಿ ಉದ್ಯೋಗ ಮಾಡುವುದು ಆನಂದಕ್ಕೆ ಆಮಂತ್ರಣವಿತ್ತಂತೆ.॥798॥</p>
<p class="Text para-style-override-3">x x x x</p>
<p class="Text">ಸುಖದಾಯಕ ಮತ್ತು ದುಃಖದಾಯಕ ಪರಿಸ್ಥಿತಿ ಬರುವುದು ಕರ್ಮಗಳ ಫಲವಾಗಿದೆ. ಆದರೆ ಅದರಿಂದ ಸುಖೀ-ದುಃಖಿಯಾಗುವುದು ಅಜ್ಞತೆ, ಮೂರ್ಖತೆಯ ಫಲವಾಗಿದೆ. ಕರ್ಮಗಳ ಫಲವನ್ನು ಇಲ್ಲವಾಗಿಸುವುದು ನಮ್ಮ ಕೈಯೊಳಗಿಲ್ಲ, ಆದರೆ ಮೂರ್ಖತೆಯನ್ನು ಇಲ್ಲವಾಗಿಸುವುದು ಖಂಡಿತವಾಗಿ ನಮಗೆ ಸಾಧ್ಯವಿದೆ.॥799॥</p>
<p class="Text para-style-override-3"> x x x x</p>
<p class="Text">ಸುಖದಾಯಕ ಪರಿಸ್ಥಿತಿಯಲ್ಲಿ ಬೇರೆಯವರ ಸೇವೆ ಮಾಡುವವನು ಮತ್ತು ದುಃಖದಾಯಕ ಪರಿಸ್ಥಿತಿಯಲ್ಲಿ ದುಃಖಿಯಾಗದಿರುವವನು ಅರ್ಥಾತ್ ಸುಖವನ್ನು ಬಯಸದವನು ಸಂಸಾರ ಬಂಧನದಿಂದ ಸುಲಭವಾಗಿ ಮುಕ್ತನಾಗಿ ಹೋಗುತ್ತಾನೆ.॥800॥</p>
<p class="Text para-style-override-3"> x x x x</p>
<p class="Text">ಪ್ರಕತಿ ಜನ್ಯ ಸುಖದ ಆಸಕ್ತಿ ಉಂಟಾದಾಗ ಸುಖ-ದುಃಖದ ಪರಂಪರೆಯ ಅಂತ್ಯ ಆಗುವುದಿಲ್ಲ.॥801॥</p>
<p class="Text para-style-override-3"> x x x x</p>
<p class="Text">ನಿಜವಾಗಿ ಅನುಕೂಲತೆಯಿಂದ ಸುಖೀಯಾಗುವುದೇ ಪ್ರತಿಕೂಲತೆಯಲ್ಲಿ ದುಃಖಿಯಾಗುವ ಕಾರಣವಾಗಿದೆ, ಏಕೆಂದರೆ ಪರಿಸ್ಥಿತಿಜನ್ಯ ಸುಖವನ್ನು ಭೋಗಿಸುವವನು ಎಂದಿಗೂ ದುಃಖದಿಂದ ಬದುಕುಳಿಯಲಾರನು.॥802॥</p>
<p class="Text para-style-override-3"> x x x x</p>
<p class="Text">ಸುಖದ ಇಚ್ಛೆಯನ್ನು ತ್ಯಾಗಮಾಡಲೆಂದೇ ದುಃಖವು ಬರುತ್ತದೆ.॥803॥</p>
<p class="Text para-style-override-3"> x x x x</p>
<p class="Text">ಬೇರೆಯವರಿಂದ(ತನಗಾಗಿ)ಸುಖವನ್ನು ಬಯಸುವವನಿಗೆ ಭಯಂಕರ ದುಃಖವನ್ನು ಭೋಗಿಸಬೇಕಾಗುತ್ತದೆ.॥804॥</p>
<p class="Text para-style-override-3"> x x x x</p>
<p class="Text">ದುಃಖಕ್ಕೆ ಕಾರಣರು ಸ್ವತಃ ನಾವೇ ಆಗಿದ್ದೇವೆ, ಬೇರೆ ಯಾರೂ ಅಲ್ಲ. ನಾವು ಬೇರೆಯವರನ್ನು ದುಃಖಕ್ಕೆ ಕಾರಣರೆಂದು ತಿಳಿಯುವ ತನಕ ನಮ್ಮ ದುಃಖ ದೂರವಾಗದು.॥805॥</p>
<p class="Text para-style-override-3"> x x x x</p>
<p class="Text">ತನ್ನ ಸುಖದಿಂದ ಸುಖೀ ಆಗುವವನಿಗೆ ದುಃಖಿಯಾಗಬೇಕಾಗುತ್ತದೆ. ಹಾಗೂ ಬೇರೆಯವರ ಸುಖದಿಂದ ಸುಖೀಯಾಗುವವನ ದುಃಖವು ಎಂದೆಂದಿಗೂ ಇಲ್ಲವಾದೀತು.॥806॥</p>
<p class="Text para-style-override-3"> x x x x</p>
<p class="Text">ಶರೀರವನ್ನು ‘ನಾನು’ ಮತ್ತು ‘ನನ್ನದು’ ಎಂದು ತಿಳಿಯುವುದೇ ಎಲ್ಲ ದುಃಖಗಳಿಗೆ ಕಾರಣವಾಗಿದೆ.॥807॥</p>
<p class="Text para-style-override-3"> x x x x</p>
<p class="Text">ಸಂಸಾರದ ಸುಖವನ್ನು ಅನುಭವಿಸುತ್ತಿರುವವರೆಗೆ ಪ್ರಕತಿಯ ಸಂಬಂಧ ಕಡಿಯದು.॥808॥</p>
<p class="Text para-style-override-3"> x x x x</p>
<p class="Text">ವಸ್ತುವಿನ ಅಭಾವದಿಂದ ದುಃಖವಾಗದೆ ವಸ್ತು ಸಿಗಲಿ ಎಂಬ ಇಚ್ಛೆಯಿಂದ ದುಃಖವಾಗುತ್ತದೆ.॥809॥</p>
<p class="Text para-style-override-3"> x x x x</p>
<p class="Text">ವಸ್ತುಗಳಿಂದ ದುಃಖ ದೂರವಾಗುವುದಿಲ್ಲ; ಏಕೆಂದರೆ ದುಃಖವು ವಿಚಾರದ ಅಭಾದಿಂದ ಹುಟ್ಟಿಕೊಳ್ಳುತ್ತದೆ, ವಸ್ತುಗಳ ಅಭಾವದಿಂದ ಅಲ್ಲ. ಅದಕ್ಕಾಗಿ ದುಃಖವು ವಿಚಾರದಿಂದ ಅಳಿದು ಹೋಗುತ್ತದೆ.॥810॥</p>
<p class="Text para-style-override-3"> x x x x</p>
<p class="Text">ಸುಖವು ನಿರ್ವಿಕಲ್ಪತೆಯಲ್ಲಿದೆ, ಭೋಗದಲ್ಲಿ ಇಲ್ಲ.॥811॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದಲ್ಲಿ ಸುಖವು ಕಂಡಲ್ಲೇ ವಿವೇಕ - ವಿಚಾರಪೂರ್ವಕ ನೋಡಿದರೆ ದುಃಖವು ಅಲ್ಲೇ ಕಂಡು ಬಂದೀತು, ಏಕೆಂದರೆ ಪ್ರಪಂಚವು ದುಃಖರೂಪವೇ ಆಗಿದೆ. <span class="char-style-override-3">‘ದುಃಖಾಲಯಮ್’</span> (ಗೀತಾ8/15) ॥812॥</p>
<p class="Text para-style-override-3"> x x x x</p>
<p class="Text">ಕೇಳಲು ಬಯಸುತ್ತೇವೆ, ಅದಕ್ಕಾಗಿ ಕೇಳದಿದ್ದ ದುಃಖವಾಗುತ್ತದೆ. ನೋಡಲು ಬಯಸುತ್ತೇವೆ, ಅದಕ್ಕಾಗಿ ಕಾಣದಿದ್ದ ದುಃಖವಾಗುತ್ತದೆ. ಬಲವನ್ನು ಬಯಸುತ್ತೇವೆ ಅದಕ್ಕಾಗಾಗಿ ನಿರ್ಬಲತೆಯ ದುಃಖವಾಗುತ್ತದೆ. ತಾರುಣ್ಯವನ್ನು ಬಯಸುತ್ತೇವೆ, ಅದರಿಂದ ವೃದ್ಧಾಪ್ಯದ ದುಃಖವಾಗುತ್ತದೆ. ತಾತ್ಪರ್ಯ-ವಸ್ತುವಿನ ಅಭಾವದಿಂದ ದುಃಖವಾಗುವುದಿಲ್ಲ. ಬದಲಾಗಿ ಅದರ ಬಯಕೆಯಿಂದ, ಅದರ ಅಭಾವವನ್ನು ಅನುಭವಿಸುವುದರಿಂದ ದುಃಖವಾಗುತ್ತದೆ.॥813॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದೊಂದಿಗೆ ಸಂಬಂಧ ಬೆಳೆಸಿದರೆ ದುಃಖಗಳಿಗೆ ಅಂತ್ಯವೇ ಇಲ್ಲ ಮತ್ತು ಭಗವಂತನೊಂದಿಗೆ ಸಂಬಂಧ ಬೆಳೆಸಿದರೆ ಸುಖಗಳ (ಆನಂದದ) ಅಂತ್ಯವೇ ಇಲ್ಲ.॥814॥</p>
<p class="Text para-style-override-3"> x x x x</p>
<p class="Text">ಸುಖವನ್ನು ಬಯಸುವೆಯಾದರೆ ಬೇರೆಯವರಿಗೆ ಸುಖವನ್ನು ಕೊಡು. ಬಿತ್ತಿದ ಬೀಜದಂತೆ ಪೈರು ಬೆಳೆದೀತು.॥815॥</p>
<p class="Text para-style-override-3"> x x x x</p>
<p class="Text">ಲೌಕಿಕ ಸುಖವು ದೊರೆಯುವುದು ಕಂಡುಬಂದರೆ ಅಲ್ಲೇ ಯಾವುದೋ ಆಪತ್ತು ಇದೆ ಎಂದು ತಿಳಿಯಬೇಕು.॥816॥</p>
<p class="Text para-style-override-3"> x x x x</p>
<p class="Text">‘ಎಲ್ಲವೂ ಪರಮಾತ್ಮನೇ ಆಗಿದ್ದಾನೆ. <span class="char-style-override-3">‘ವಾಸುದೇವಃ ಸರ್ವಮ್’</span> ಆದರೆ ಅವನು ಭೋಗ್ಯನಲ್ಲ. ಅವನನ್ನು ಭೋಗ್ಯನೆಂದು ತಿಳಿದು ಸುಖ ಪಡೆಯಲು ಬಯಸುವವನು ದುಃಖವನ್ನು ಪಡೆಯುತ್ತಾನೆ.॥817॥</p>
<p class="Text para-style-override-3"> x x x x</p>
<p class="Text">ಗೃಹಸ್ಥಾಶ್ರಮದಲ್ಲಿ ನಮಗೆ ಸುಖ ಹೇಗೆ ಸಿಗಬಹುದು ಎಂಬ ಭಾವ ಎಲ್ಲರಲ್ಲಿ ಇದ್ದರೆ, ಎಲ್ಲರೂ ದುಃಖಿಗಳಾಗುವರು ಮತ್ತು ನಮ್ಮಿಂದ ಬೇರೆಯವರಿಗೆ ಸುಖವು ಹೇಗೆ ಸಿಗಬಹುದು ಎಂಬ ಭಾವ ಎಲ್ಲರಲ್ಲಿದ್ದರೆ ಎಲ್ಲರೂ ಸುಖಿಗಳಾಗುವರು.॥818॥</p>
<p class="Text para-style-override-3"> x x x x</p>
<p class="Text">ದುಃಖವನ್ನು ಬಯಸುವುದಿಲ್ಲವಾದರೆ ಸಾಂಸಾರಿಕ ಸುಖವನ್ನು ಬಯಸಬೇಡ.॥819॥</p>
<p class="Text para-style-override-3"> x x x x</p>
<p class="Text">‘ಬೇರೆಯವರು ಸುಖಿಗಳಾಗಲಿ’ ಎಂಬ ಭಾವವಿದ್ದರೆ ಎಲ್ಲರೂ ಸುಖಿಗಳಾಗುವರು ಹಾಗೂ ತಾನೂ ಸುಖಿಯಾಗುವನು. ‘ನಾನು ಸುಖವಾಗಿರಬೇಕು‘ ಎಂಬ ಭಾವವಿದ್ದರೆ ಎಲ್ಲರೂ ದುಃಖಿಗಳಾಗುವರು ಹಾಗೂ ತಾನೂ ದುಃಖಿಯಾಗುವನು.॥820॥</p>
<p class="Text para-style-override-3"> x x x x</p>
<p class="Text">ಪ್ರಾಪಂಚಿಕ ಸುಖವು ಏಕೆ ಸ್ಥಿರವಾಗಿರುವುದಿಲ್ಲ? ಏಕೆಂದರೆ ಅದು ನಮ್ಮದು ಹಾಗೂ ನಮಗಾಗಿ ಇಲ್ಲವೇ ಇಲ್ಲ.॥821॥</p>
<p class="Text para-style-override-3"> x x x x</p>
<p class="Text">ಸುಖವು ಒಳ್ಳೆಯದೆನಿಸುತ್ತದೆ, ಆದರೆ ಅದರ ಪರಿಣಾಮ ಒಳ್ಳೆಯದಾಗುವುದಿಲ್ಲ. ದುಃಖವು ಕೆಟ್ಟದೆನಿಸುತ್ತದೆ. ಆದರೆ ಅದರ ಪರಿಣಾಮ ಒಳ್ಳೆಯದಾಗುತ್ತದೆ.॥822॥</p>
<p class="Text para-style-override-3"> x x x x</p>
<p class="Text">ದುಃಖದಾಯಕ ಪರಿಸ್ಥಿತಿ ಭಗವಂತನ ವಿಧಾನದಿಂದ ನಮ್ಮ ಶ್ರೇಯಸ್ಸಿಗಾಗಿ ಬರುತ್ತದೆ. ಆದ್ದರಿಂದ ಅದನ್ನು ಅಳಿಸುವ ಪ್ರಯತ್ನಮಾಡದೆ ಶಾಂತಿಯಿಂದ ಸಹಿಸಿಕೊಳ್ಳಬೇಕು.॥823॥</p>
<p class="Text para-style-override-3"> x x x x</p>
<p class="Text">ಬೇರೆಯವರಿಗೆ ಅನಿಷ್ಟವನ್ನು ಮಾಡುವವನು ನಿಜವಾಗಿ ತನಗೆ ಅತಿಯಾದ ಅನಿಷ್ಟವನ್ನು ಮಾಡಿಕೊಳ್ಳುತ್ತಾನೆ. ಬೇರೆಯವರಿಗೆ ಸುಖವನ್ನು ಕೊಡುವವನು ನಿಜವಾಗಿ ತನಗೇ ಸುಖವನ್ನು ಕೊಟ್ಟುಕೊಳ್ಳುತ್ತಾನೆ.॥824॥</p>
<p class="Text para-style-override-3"> x x x x</p>
<p class="Text">ದುಃಖ ಬಂದಾಗ ಸಂತೋಷವಾಗಿರುವುದು ಹೆಚ್ಚು ಶ್ರೇಷ್ಠವಾದ ಸಾಧನೆಯಾಗಿದೆ.॥825॥</p>
<p class="Text para-style-override-3"> x x x x</p>
<p class="Text">ಪರಿಸ್ಥಿತಿಯಿಂದ ರಹಿತನಾಗುವುದರಲ್ಲಿ ಮನುಷ್ಯನು ಸ್ವತಂತ್ರನಲ್ಲ, ಆದರೆ ಅದನ್ನು ಭೋಗಿಸುವುದರಲ್ಲಿ ಅರ್ಥಾತ್-ಸುಖಿ -ದುಃಖಿಯಾಗದೆ ಇರುವಲ್ಲಿ ಮನುಷ್ಯನು ಪೂರ್ಣವಾಗಿ ಸ್ವತಂತ್ರ, ಸಮರ್ಥ, ಬಲಿಷ್ಠನಾಗಿದ್ದಾನೆ.॥826॥</p>
<p class="Text para-style-override-3"> x x x x</p>
<p class="Text">ಅನುಕೂಲತೆ-ಪ್ರತಿಕೂಲತೆಗಳ ಪ್ರಭಾವಕ್ಕೆ ಒಳಗಾಗುವ ತನಕ ಕರ್ಮಯೋಗ, ಜ್ಞಾನಯೋಗ, ಭಕ್ತಿಯೋಗ ಮುಂತಾದ ಯಾವುದೇ ಯೋಗಗಳು ಸಿದ್ಧಿಸುವುದಿಲ್ಲ ಎಂದು ತಿಳಿಯಬೇಕು.॥827॥</p>
<p class="Text para-style-override-3"> x x x x</p>
<p class="Text">ಪ್ರಪಂಚವು ಎಂದೂ ಯಾರಿಗೂ ದುಃಖ ಕೊಡುವುದಿಲ್ಲ. ಬದಲಾಗಿ ಅದರೊಂದಿಗೆ ಒಪ್ಪಿಕೊಂಡ ಸಂಬಂಧವೇ ದುಃಖವನ್ನು ಕೊಡುತ್ತದೆ.॥828॥</p>
<p class="Text para-style-override-3"> x x x x</p>
<p class="Text">ಪ್ರಾಪಂಚಿಕ ಸುಖದಿಂದ ಎಂದೂ ಸಾಂಸಾರಿಕ ದುಃಖ ಇಲ್ಲವಾಗುವುದಿಲ್ಲ ಇದು ನಿಯಮವಾಗಿದೆ.॥829॥</p>
<p class="Text para-style-override-3"> x x x x</p>
<p class="Text">ಪ್ರಾಪಂಚಿಕತೆ ಪ್ರಾಪ್ತಿಯಾದಾಗ ತೃಷೆ ಹೆಚ್ಚುತ್ತದೆ, ದುಃಖವಾಗುತ್ತದೆ. ಆದರೆ ಪರಮಾತ್ಮನ ಪ್ರಾಪ್ತಿಯಾದಾಗ ಪ್ರೇಮ ಹೆಚ್ಚುತ್ತದೆ, ಆನಂದವಾಗುತ್ತದೆ.॥830॥</p>
<p class="Text para-style-override-3"> x x x x</p>
<p class="Text">ದುಃಖವನ್ನು ಭೋಗಿಸುವವನಾದರೋ ಮುಂದೆ ಸುಖಿಯಾಗಬಲ್ಲನು. ಆದರೆ ದುಃಖವನ್ನು ಕೊಡುವವನು ಸುಖಿಯಾಗಲಾರನು.॥831॥</p>
<p class="Text para-style-override-3"> x x x x</p>
<p class="Text">ಸುಖ ಪಡೆಯುವ ಇಚ್ಛೆಯಿಂದ ಯಾರ ಜೊತೆಗಾದರೂ ಸಂಬಂಧ ಬೆಳೆಸದೆ ಇರುವವನು ಬದುಕಿದ್ದರೆ ಆನಂದವಾಗಿ ಬದುಕಿರುತ್ತಾನೆ ಹಾಗೂ ಸತ್ತರೆ ಆನಂದವಾಗಿ ಸಾಯುತ್ತಾನೆ. ಆದರೆ ಪಡೆಯುವ ಇಚ್ಛೆಯಿಂದ ಸಂಬಂಧ ಬೆಳೆಸುವವನು ಬದುಕಿದ್ದರೂ ದುಃಖಪಡೆಯುತ್ತಾನೆ ಮತ್ತು ಸಾಯುವಾಗಲೂ ದುಃಖಿತನಾಗುತ್ತಾನೆ.॥832॥</p>
<p class="Text para-style-override-3"> x x x x</p>
<p class="Text para-style-override-2">ಮನುಷ್ಯನಿಗೆ ನೀರಿನ ಬಾಯಾರಿಕೆ ದುಃಖ ಕೊಡುತ್ತದೆ, ನೀರು ದುಃಖ ಕೊಡುವುದಿಲ್ಲ. ಹಾಗೆಯೇ ಸಂಸಾರದ ಸುಖಾಸಕ್ತಿಯೇ ದುಃಖ ಕೊಡುತ್ತದೆ. ಸಂಸಾರ ದುಃಖ ಕೊಡುವುದಿಲ್ಲ.॥833॥<span></span></p>


<p class="Page-Break"> </p>
<p class="Chapter-Heading" id="toc_marker-51">ಸೇವೆ (ಪರರ ಹಿತ)</p>
<p class="Text">ಬೇರೆಯವರ ಅಹಿತ ಮಾಡುವುದರಿಂದ ತನ್ನ ಅಹಿತ ಮತ್ತು ಬೇರೆಯವರ ಹಿತವನ್ನು ಮಾಡುವುದರಿಂದ ತನ್ನ ಹಿತವಾಗುತ್ತದೆ. ಇದು ನಿಯಮವಾಗಿದೆ.॥834॥</p>
<p class="Text para-style-override-3"> x x x x</p>
<p class="Text">ಸಂಸಾರ ಸಂಬಂಧ ‘ಋಣಾನುಬಂಧ’ವಾಗಿದೆ. ಈ ಋಣಾನುಬಂಧನದಿಂದ ಬಿಡುಗಡೆಹೊಂದುವ ಉಪಾಯ - ಎಲ್ಲರ ಸೇವೆ ಮಾಡುವುದು ಹಾಗೂ ಯಾರಿಂದಲೂ ಏನನ್ನು ಬಯಸದೆ ಇರುವುದು.॥835॥</p>
<p class="Text para-style-override-3"> x x x x</p>
<p class="Text">ಸಾಧಕನು ಪರಮಾತ್ಮನ ಸಗುಣ ಅಥವಾ ನಿರ್ಗುಣ ಯಾವುದೇ ರೂಪದ ಪ್ರಾಪ್ತಿಯನ್ನು ಬಯಸುತ್ತಿದ್ದರೆ ಎಲ್ಲ ಪ್ರಾಣಿಗಳ ಹಿತದಲ್ಲಿ ರತನಾಗಿರುವುದು ಅತ್ಯಂತ ಅವಶ್ಯವಾಗಿದೆ.॥836॥</p>
<p class="Text para-style-override-3"> x x x x</p>
<p class="Text">ಸಾಧಕನು ಸಂಸಾರದ ಸೇವೆಗಾಗಿಯೇ ಸಂಸಾರದಲ್ಲಿ ಇರಬೇಕು, ತನ್ನ ಸುಖಕ್ಕಾಗಿ ಅಲ್ಲ.॥837॥</p>
<p class="Text para-style-override-3"> x x x x</p>
<p class="Text">ನಿಜವಾದ (ಪ್ರಾಮಾಣಿಕ) ಹೃದಯದಿಂದ ಭಗವಂತನ ಸೇವೆಯಲ್ಲಿ ತೊಡಗಿರುವ ಸಾಧಕನ ಮೂಲಕ ಎಲ್ಲ ಪ್ರಾಣಿಗಳ ಸೇವೆ ಆಗುತ್ತಿರುತ್ತದೆ. ಏಕೆಂದರೆ ಎಲ್ಲದರ ಮೂಲದಲ್ಲಿ ಭಗವಂತನೇ ಇದ್ದಾನೆ.॥838॥</p>
<p class="Text para-style-override-3"> x x x x</p>
<p class="Text">ಸಾಧಕನು ತನ್ನ ಮೇಲೆ ಬಂದಿರುವ ಅತಿದೊಡ್ಡ ದುಃಖವನ್ನು ಕೂಡ ಸಹಿಸಿಕೊಳ್ಳಬೇಕು. ಬೇರೆಯವರ ಮೇಲೆ ಬಂದ ಅತಿಸಣ್ಣ ದುಃಖವನ್ನು ಕೂಡ ಸಹಿಸಿಕೊಳ್ಳಬಾರದು.॥839॥</p>
<p class="Text para-style-override-3"> x x x x</p>
<p class="Text">ಬೇರೆಯವರಿಗೆ ಸುಖವನ್ನು ಕೊಡುವ ಇಚ್ಛೆಯಿಂದ ತನ್ನ ಸುಖೇಚ್ಛೆಯು ಅಳಿದು ಹೋಗುತ್ತದೆ.॥840॥</p>
<p class="Text para-style-override-3"> x x x x</p>
<p class="Text">‘ಯಾರಿಗೂ ಕಿಂಚಿತ್ತಾದರೂ ದುಃಖವಾಗದಿರಲಿ’ ಈ ಭಾವವು ಮಹಾನ್ ಭಜನೆಯಾಗಿದೆ.॥841॥</p>
<p class="Text para-style-override-3"> x x x x</p>
<p class="Text">ಮನುಷ್ಯನು ಆಫೀಸಿಗೆ ಹೋದಾಗ ಅಲ್ಲಿ ಕೇವಲ ಆಫೀಸಿನದೇ ಕೆಲಸ ಮಾಡುತ್ತಾನೆ. ಹಾಗೆಯೇ ಪ್ರಪಂಚಕ್ಕೆ ಬಂದು ಕೇವಲ ಪ್ರಪಂಚಕ್ಕಾಗಿಯೇ ಕೆಲಸ ಮಾಡುವುದಿದೆ, ತನಗಾಗಿ ಅಲ್ಲ. ಮತ್ತೆ ಸುಲಭವಾಗಿ ಪ್ರಪಂಚದಿಂದ ಸಂಬಂಧ ವಿಚ್ಛೇದ ಹಾಗೂ ನಿತ್ಯಪ್ರಾಪ್ತ ಪರಮಾತ್ಮನ ಅನುಭವ ಉಂಟಾದೀತು.॥842॥</p>
<p class="Text para-style-override-3"> x x x x</p>
<p class="Text">ಸಮಯ, ಅರಿವು, ಸಾಮಗ್ರಿ, ಸಾಮರ್ಥ್ಯ ಈ ನಾಲ್ಕನ್ನು ತನಗಾಗಿ ತಿಳಿಯುವುದು ಇವುಗಳ ದುರುಪೋಗವಾಗಿದೆ ಮತ್ತು ಬೇರೆಯವರ ಹಿತದಲ್ಲಿ ತೊಡಗಿಸುವುದು ಇವುಗಳ ಸದುಪಯೋಗವಾಗಿದೆ.॥843॥</p>
<p class="Text para-style-override-3"> x x x x</p>
<p class="Text">ಸಂಯೋಗ ಜನ್ಯ ಸುಖವು ಸಿಗುವುದರಿಂದ ಆಗುವ ಸಂತೋಷವು ಬೇರೆಯವರಿಗೆ ಸುಖ ಕೊಡುವುದರಲ್ಲಿ ಉಂಟಾದರೆ ಮತ್ತೆ ಶ್ರೇಯಸ್ಸಿನಲ್ಲಿ ಸಂದೇಹವೇ ಇಲ್ಲ.॥844॥</p>
<p class="Text para-style-override-3"> x x x x</p>
<p class="Text">ನಮಗೆ ದೊರೆತಿರುವ ಸುಖ-ಸೌಲಭ್ಯಗಳು ಪ್ರಪಂಚದ ಸೇವೆ ಮಾಡುವುದಕ್ಕಾಗಿ ದೊರೆತಿವೆ.॥845॥</p>
<p class="Text para-style-override-3"> x x x x</p>
<p class="Text">ಮನುಷ್ಯ ಶರೀರವು ತನ್ನ ಸುಖ-ಭೋಗಕ್ಕಾಗಿ ಸಿಕ್ಕಿದುದಲ್ಲ, ಬದಲಾಗಿ ಸೇವೆ ಮಾಡಲಿಕ್ಕಾಗಿ, ಬೇರೆಯವರಿಗೆ ಸುಖ ನೀಡಲು ದೊರೆತಿದೆ.॥846॥</p>
<p class="Text para-style-override-3"> x x x x</p>
<p class="Text">ಮನುಷ್ಯನಿಗೆ ಭಗವಂತನು ಜೀವ-ಜಂತುಗಳ, ಮನುಷ್ಯರ, ಋಷಿ-ಮುನಿಗಳ, ಸಂತ ಮಹಾತ್ಮರ, ದೇವತೆಗಳ, ಪಿತೃಗಳ, ಭೂತ ಪ್ರೇತಗಳ, ಹೀಗೆ ಎಲ್ಲರ ಸೇವೆ ಮಾಡುವಷ್ಟು ದೊಡ್ಡ ಅಕಾರ ಕೊಟ್ಟಿರುವನು. ಇಷ್ಟೇ ಅಲ್ಲ ಅವನು ಸಾಕ್ಷಾತ್ ಭಗವಂತನ ಸೇವೆಯನ್ನು ಮಾಡಬಲ್ಲನು.॥847॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದ ಸೇವೆ ಮಾಡದೆ ಕರ್ಮ ಮಾಡುವ ರಾಗದ ನಿವೃತ್ತಿ ಆಗುವುದಿಲ್ಲ.॥848॥</p>
<p class="Text para-style-override-3"> x x x x</p>
<p class="Text">ಯಾವುದಾದರೂ ಕಂಪನಿಯ ಕೆಲಸ ಚೆನ್ನಾಗಿ ಮಾಡುವುದರಿಂದ ಅದರ ಒಡೆಯನು ಸಂತೋಷಗೊಂಡಂತೆಯೇ, ಪ್ರಪಂಚದ ಸೇವೆ ಮಾಡುವುದರಿಂದ ಅದರ ಒಡೆಯನಾದ ಭಗವಂತನು ಸಂತೋಷಗೊಳ್ಳುವನು.॥849॥</p>
<p class="Text para-style-override-3"> x x x x</p>
<p class="Text">ತಾಯಿಯ ಹಾಲು ಅವಳಿಗಾಗಿ ಇರದೆ ಮಗುವಿಗಾಗಿಯೇ ಇರುವಂತೆ, ಮನುಷ್ಯನ ಬಳಿಯಲ್ಲಿ ಇರುವ ಸಾಮಗ್ರಿಯು ಅವನಿಗಾಗಿ ಇರದೆ ಬೇರೆಯವರಿಗಾಗಿಯೇ ಇದೆ.॥850॥</p>
<p class="Text para-style-override-3"> x x x x</p>
<p class="Text">ಭೋಗಿ ಮನುಷ್ಯನಿಗೆ ಭೋಗಗಳಲ್ಲಿ, ಮೋಹಿ ಮನುಷ್ಯನಿಗೆ ಕುಟುಂಬದಲ್ಲಿ ಮತ್ತು ಲೋಭಿ ಮನುಷ್ಯನಿಗೆ ಧನದಲ್ಲಿ ಪ್ರೀತಿ ಇರುವಂತೆ ಶ್ರೇಷ್ಠ ಪುರುಷರಿಗೆ ಪ್ರಾಣಿಮಾತ್ರರ ಹಿತದಲ್ಲಿ ಇರುತ್ತದೆ.॥851॥</p>
<p class="Text para-style-override-3"> x x x x</p>
<p class="Text">ವ್ಯಕ್ತಿಗಳ ಸೇವೆ ಮಾಡಬೇಕು ಹಾಗೂ ವಸ್ತುಗಳ ಸದುಪಯೋಗ ಮಾಡಬೇಕು.॥852॥</p>
<p class="Text para-style-override-3"> x x x x</p>
<p class="Text">ಕೇವಲ ಬೇರೆಯವರ ಹಿತಕ್ಕಾಗಿ ಕರ್ಮಮಾಡುವುದರಿಂದ ಕರ್ಮಗಳ ಪ್ರವಾಹವು ಪ್ರಪಂಚದ ಕಡೆಗೆ ಹರಿಯುತ್ತದೆ ಹಾಗೂ ಸಾಧಕನು ಕರ್ಮಬಂಧನದಿಂದ ಮುಕ್ತನಾಗಿ ಹೋಗುತ್ತಾನೆ.॥853॥</p>
<p class="Text para-style-override-3"> x x x x</p>
<p class="Text">ಎಲ್ಲ ಕಡೆಗಳಲ್ಲಿ ಪರಿಪೂರ್ಣ ಪರಮಾತ್ಮ ತತ್ತ್ವದೊಂದಿಗೆ ಅಭಿನ್ನತೆಯ ಅನುಭವವನ್ನು ಪಡೆಯಲು ಬಯಸುವವನಿಗೆ ಎಲ್ಲ ಪ್ರಾಣಿಗಳ ಹಿತದಲ್ಲಿ ಪ್ರೀತಿ ಇರುವುದು ಅವಶ್ಯಕವಾಗಿದೆ.॥854॥</p>
<p class="Text para-style-override-3"> x x x x</p>
<p class="Text">ಸ್ಥೂಲ, ಸೂಕ್ಷ್ಮ ಮತ್ತು ಕಾರಣ - ಮೂರೂ ಶರೀರಗಳಿಂದ ಮಾಡಲಾದ ತೀರ್ಥಯಾತ್ರೆ, ವ್ರತ. ದಾನ, ತಪಸ್ಸು, ಚಿಂತನೆ, ಧ್ಯಾನ, ಸಮಾಧಿ ಮುಂತಾದ ಎಲ್ಲ ಶುಭ ಕರ್ಮಗಳನ್ನು ಸಕಾಮಭಾವದಿಂದ ಅರ್ಥಾತ್ ತನಗಾಗಿ ಮಾಡಿದಾಗ ‘ಪರಧರ್ಮ’ವಾಗುತ್ತದೆ. ನಿಷ್ಕಾಮಭಾವದಿಂದ ಅರ್ಥಾತ್ ಬೇರೆಯವರಿಗಾಗಿ ಮಾಡಿದಾಗ ‘ಸ್ವಧರ್ಮ’ವಾಗುತ್ತದೆ.॥855॥</p>
<p class="Text para-style-override-3"> x x x x</p>
<p class="Text">ವಸ್ತುಗಳನ್ನು ಬೇರೆಯವರ ಹಿತದಲ್ಲಿ ತೊಡಗಿಸುವುದು ಎಲ್ಲಕ್ಕಿಂತ ದೊಡ್ಡ ಉಪಯೋಗವಾಗಿದೆ.॥856॥</p>
<p class="Text para-style-override-3"> x x x x</p>
<p class="Text">ಬೇರೆಯವರ ಹಿತದಲ್ಲಿ ತೊಡಗಿರುವವನೇ ಶ್ರೇಷ್ಠನಾಗಿದ್ದಾನೆ.॥857॥</p>
<p class="Text para-style-override-3"> x x x x</p>
<p class="Text">ತನ್ನ ಜೀವನವು ತನಗಾಗಿ ಇರದೆ ಬೇರೆಯವರ ಹಿತಕ್ಕಾಗಿ ಇದೆ.॥858॥</p>
<p class="Text para-style-override-3"> x x x x</p>
<p class="Text">ಬೇರೆಯವರ ದುಃಖದಿಂದ ದುಃಖಿಯಾಗುವುದು ಸೇವೆಯ ಮೂಲವಾಗಿದೆ.॥859॥</p>
<p class="Text para-style-override-3"> x x x x</p>
<p class="Text">ಒಳ್ಳೆಯದನ್ನು ಮಾಡುವುದರಿಂದ ಸಮಾಜದ ಸೇವೆ ಆಗುತ್ತದೆ. ಕೆಡುಕಿಲ್ಲದೆ ಆಗುವುದರಿಂದ ಇಡೀ ವಿಶ್ವದ ಸೇವೆಯಾಗುತ್ತದೆ. ಕಾಮನಾರಹಿತನಾದಾಗ ತನ್ನ ಸೇವೆಯಾಗುತ್ತದೆ. ಭಗವಂತನಲ್ಲಿ ಪ್ರೇಮ (ಆತ್ಮೀಯತೆ) ಇಡುವುದರಿಂದ ಭಗಂತನ ಸೇವೆ ಆಗುತ್ತದೆ.॥860॥</p>
<p class="Text para-style-override-3"> x x x x</p>
<p class="Text">ನಿಜ ಹೃದಯದಿಂದ ಭಗವಂತನ ಕಡೆಗೆ ಸಾಗುವವನ ಮೂಲಕ ತಾನಾಗಿ, ಸ್ವಾಭಾವಿಕವಾಗಿ ಬೇರೆಯವರ ಹಿತವಾಗುತ್ತದೆ.॥861॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದಿಂದ ದೊರಕಿದ ವಸ್ತುವು ಕೇವಲ ಪ್ರಪಂಚದ ಸೇವೆ ಮಾಡಲಿಕ್ಕಾಗಿ ಇದೆ, ಬೇರೆ ಯಾವುದೇ ಉಪಯೋಗಕ್ಕಲ್ಲ.॥862॥</p>
<p class="Text para-style-override-3"> x x x x</p>
<p class="Text">ಯಾವುದೇ ವಸ್ತು ನಮಗೆ ಒಳ್ಳೆಯದೆನಿಸಿದರೆ ಅದು ಭೋಗಿಸಲಿಕ್ಕಾಗಿ ಅಲ್ಲ. ಬದಲಾಗಿ ಸೇವೆ ಮಾಡಲಿಕ್ಕಾಗಿ ಇದೆ.॥863॥</p>
<p class="Text para-style-override-3"> x x x x</p>
<p class="Text">ಮನುಷ್ಯನು ಯಾವುದರಿಂದ ತನ್ನ ಮತ್ತು ಜಗತ್ತಿನ ಹಿತವಾಗುವುದೋ, ಈಗಲೂ ಹಿತವಾಗಿ, ಪರಿಣಾಮದಲ್ಲಿಯೂ ಹಿತವಾಗುವುದೋ ಆ ಕೆಲಸವನ್ನು ಮಾಡಬೇಕು.॥864॥</p>
<p class="Text para-style-override-3"> x x x x</p>
<p class="Text">ಶರೀರದ ಸೇವೆ ಮಾಡುವಿಯಾದರೆ ಪ್ರಪಂಚದೊಂದಿಗೆ ಸಂಬಂಧ ಬೆಳೆದೀತು ಮತ್ತು (ಭಗವಂತನಿಗಾಗಿ) ಪ್ರಪಂಚದ ಸೇವೆ ಮಾಡುವಿಯಾದರೆ ಭಗವಂತನೊಂದಿಗೆ ಸಂಬಂಧ ಬೆಳೆದೀತು.॥865॥</p>
<p class="Text para-style-override-3"> x x x x </p>
<p class="Text">ಹೃದಯದಲ್ಲಿ ಎಲ್ಲರ ಹಿತದ ಭಾವವಿರುವವನು ಭಗವಂತನ ಹೃದಯದಲ್ಲಿ ಸ್ಥಾನವನ್ನು ಪಡೆದುಕೊಳ್ಳುತ್ತಾನೆ.॥866॥</p>
<p class="Text para-style-override-3"> x x x x</p>
<p class="Text">ಪರಮಾರ್ಥ ಕೆಟ್ಟಿಲ್ಲ ಬದಲಾಗಿ ವ್ಯವಹಾರ ಕೆಟ್ಟುಹೋಗಿದೆ. ಆದ್ದರಿಂದ ವ್ಯವಹಾರವನ್ನು ಸರಿಪಡಿಸಿಕೊಳ್ಳಬೇಕು. ಸ್ವಾರ್ಥ ಮತ್ತು ಅಭಿಮಾನ ತ್ಯಾಗ ಮಾಡಿ ಬೇರೆಯವರ ಸೇವೆ ಮಾಡುವುದರಿಂದ ವ್ಯವಹಾರ ಸರಿಯಾದೀತು.॥867॥</p>
<p class="Text para-style-override-3"> x x x x</p>
<p class="Text">ಬೇರೆಯವರಿಗೆ ಹಿತವನ್ನು ಮಾಡುವವನು ಎಲ್ಲೇ ಇರಲಿ ಅಲ್ಲೇ ಭಗವಂತನನ್ನು ಪಡೆದುಕೊಳ್ಳಬಲ್ಲನು.॥868॥</p>
<p class="Text para-style-override-3"> x x x x</p>
<p class="Text">ಭಗವಂತನಿಗೆ ಸಮ್ಮುಖನಾಗಲು ಪ್ರಪಂಚದಿಂದ ವಿಮುಖನಾಗಬೇಕು. ಪ್ರಪಂಚದಿಂದ ವಿಮುಖನಾಗಲು ನಿಷ್ಕಾಮಭಾವದಿಂದ ಬೇರೆಯವರ ಸೇವೆ ಮಾಡಬೇಕು.॥869॥</p>
<p class="Text para-style-override-3"> x x x x</p>
<p class="Text">ಸೇವೆಗಾಗಿ ವಸ್ತುವನ್ನು ಬಯಸುವುದು ಸರಿಯಲ್ಲ. ದೊರಕಿದ ವಸ್ತುವಿನಿಂದಲೇ ಸೇವೆಮಾಡುವ ಅಧಿಕಾರವಿದೆ.॥870॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದಲ್ಲಿ ಬೇರೆಯವರಿಗೆ ಹೇಗೆ ಮಾಡುವಿರೋ, ಪರಿಣಾಮದಲ್ಲಿ ತನಗಾಗಿ ಹಾಗೆಯೇ ಆದೀತು. ಅದಕ್ಕಾಗಿ ಬೇರೆಯವರಿಗಾಗಿ ಒಳ್ಳೆಯದನ್ನೇ ಮಾಡಿರಿ.॥871॥</p>
<p class="Text para-style-override-3"> x x x x</p>
<p class="Text">ತನ್ನ ಸ್ವಾರ್ಥ ಮತ್ತು ಅಭಿಮಾನವನ್ನು ತ್ಯಜಿಸಿ ಕೇವಲ ಬೇರೆಯವರ ಹಿತದಲ್ಲಿ ತೊಡಗಿರುವವನ ಬದುಕೇ ನಿಜವಾಗಿ ಬದುಕು ಆಗಿದೆ.॥872॥</p>
<p class="Text para-style-override-3"> x x x x</p>
<p class="Text">ಸೇವೆಯನ್ನು ಪಡೆಯಲು ಬಯಸುವವನಿಗೆ ವರ್ತಮಾನ ಸಮಯವು ತುಂಬಾ ಕೆಟ್ಟದಾಗಿದೆ. ಅದರೆ ಸೇವೆಯನ್ನು ಮಾಡಲು ಬಯಸುವವನಿಗಾಗಿ ವರ್ತಮಾನ ಸಮಯವು ತುಂಬಾ ಚೆನ್ನಾಗಿದೆ.॥873॥</p>
<p class="Text para-style-override-3"> x x x x</p>
<p class="Text">ನಮ್ಮ ಯಾವುದೇ ಕ್ರಿಯೆಯಿಂದ ಯಾರಿಗೂ ಕಿಂಚಿತ್ತಾದರೂ ದುಃಖವಾಗದಿರಲಿ ಈ ಭಾವವೇ ಸೇವೆಯಾಗಿದೆ.॥874॥</p>
<p class="Text para-style-override-3"> x x x x</p>
<p class="Text">ನಿಃಸ್ವಾರ್ಥ ಭಾವದಿಂದ ಬೇರೆಯವರ ಸೇವೆ ಮಾಡುವುದರಿಂದ ವ್ಯವಹಾರವೂ ಒಳ್ಳೆಯದಾಗುತ್ತದೆ. ಮತ್ತು ಮಮತೆಯೂ ಕಡಿದುಹೋಗುತ್ತದೆ.॥875॥</p>
<p class="Text para-style-override-3"> x x x x</p>
<p class="Text">ಮನೆಯವರ ಸೇವೆ ಮಾಡುವುದರಿಂದ ಮೋಹವು ಉಂಟಾಗುವುದಿಲ್ಲ. ಏನನ್ನಾದರೂ ಪಡೆಯುವ ಇಚ್ಛೆಯಿಂದ ಮೋಹ ಉಂಟಾಗುತ್ತದೆ.॥876॥</p>
<p class="Text para-style-override-3"> x x x x</p>
<p class="Text">ಭಗವಂತನನ್ನು ಪಡೆದುಕೊಂಡು ಮನುಷ್ಯನು ಪ್ರಪಂಚದ ಎಷ್ಟು ಉಪಕಾರ ಮಾಡಬಲ್ಲನೋ, ಅಷ್ಟು ಯಾವುದೇ ದಾನ-ಪುಣ್ಯದಿಂದ ಮಾಡಲಾರನು.॥877॥</p>
<p class="Text para-style-override-3"> x x x x</p>
<p class="Text">ನಮ್ಮೊಂದಿಗೆ ದ್ವೇಷ ಇರಿಸುವವನ ಸೇವೆ ಮಾಡುವುದರಿಂದ ಹೆಚ್ಚು ಲಾಭವಾಗುತ್ತದೆ; ಏಕೆಂದರೆ ಅಲ್ಲಿ ಸೇವೆಯ ಸುಖಭೋಗವಾಗುವುದಿಲ್ಲ.॥878॥</p>
<p class="Text para-style-override-3"> x x x x</p>
<p class="Text">ಎಂದಾದರು ಸೇವೆಯ ಅವಕಾಶ ಸಿಕ್ಕಿದರೆ, ಭಾಗ್ಯದ ಬಾಗಿಲು ತೆರೆಯಿತೆಂದು ಅನಂದ ಪಡಬೇಕು.॥879॥</p>
<p class="Text para-style-override-3"> x x x x</p>
<p class="Text para-style-override-2">ಎಲ್ಲ ಪ್ರಾಣಿಗಳ ಹಿತಕ್ಕಿಂತ ತನ್ನ ಹಿತವು ಬೇರೆಯದೆಂದು ತಿಳಿಯುವುದರಿಂದ ಅಹಂ ಬೆಳೆಯುತ್ತದೆ, ಅದು ಸಾಧಕನಿಗೆ ಮುಂದೆ ಬಾಧಕವಾಗುತ್ತದೆ. ಆದ್ದರಿಂದ ಸಾಧಕನು ಪ್ರತಿಯೊಂದು ಕ್ರಿಯೆಯನ್ನು ಪ್ರಪಂಚದ ಹಿತಕ್ಕಾಗಿಯೇ ಮಾಡಬೇಕು.॥880॥<span></span></p>


<p class="Page-Break"> </p>
<p class="Chapter-Heading" id="toc_marker-52">ಸ್ವಭಾವ</p>
<p class="Text">ಸ್ವಾರ್ಥ ಮತ್ತು ಅಭಿಮಾನ - ಇವೆರಡರಿಂದ ಸ್ವಭಾವವು ಕೆಟ್ಟುಹೋಗುತ್ತದೆ. ಆದ್ದರಿಂದ ಸಾಧಕನು ಸ್ವಾರ್ಥ ಮತ್ತು ಅಭಿಮಾನವನ್ನು ಪೂರ್ಣವಾಗಿ ತ್ಯಜಿಸಿಬಿಡಬೇಕು.॥881॥</p>
<p class="Text para-style-override-3"> x x x x</p>
<p class="Text">ಭಜನೆ ಧ್ಯಾನ ಇತ್ಯಾದಿ ಸಾಧನೆ ಮಾಡಿದಾಗಲೂ ವರ್ತಮಾನದಲ್ಲಿ ಪ್ರತ್ಯಕ್ಷ ಲಾಭವು ಕಾಣದೆ ಇರುವ ಕಾರಣವು - ಸ್ವಭಾವವು ಶುದ್ಧವಾಗದೇ ಇರುವುದಾಗಿದೆ. ಅದಕ್ಕಾಗಿ ಪ್ರತಿಯೋರ್ವ ಸಾಧಕನು ತನ್ನ ಸ್ವಭಾವವನ್ನು ಶುದ್ಧವಾಗಿಸಿಕೊಳ್ಳಲು ವಿಶೇಷ ಗಮನ ಕೊಡಬೇಕು.॥882॥</p>
<p class="Text para-style-override-3"> x x x x</p>
<p class="Text">ತನ್ನ ಸ್ವಭಾವವನ್ನು ಶುದ್ಧವಾಗಿಸಿಕೊಳ್ಳುವುದಕ್ಕೆ ಸಮಾನವಾದ ಯಾವುದೇ ಉನ್ನತಿ ಇಲ್ಲ.॥883॥</p>
<p class="Text para-style-override-3"> x x x x</p>
<p class="Text">ಯಾರ ಸ್ವಭಾವವು ಸುಧಾರಿಸಿತೋ, ಅವನಿಗಾಗಿ ಜಗತ್ತು ಸುಧಾರಿಸಿಕೊಳ್ಳುತ್ತದೆ.॥884॥</p>
<p class="Text para-style-override-3"> x x x x</p>
<p class="Text">ಬೇರೆಯವರಿಗೆ ದುಃಖಕೊಡುವ ಸ್ವಭಾವವುಳ್ಳವನು, ಬೇರೆಯವರಿಗೂ ದುಃಖಕೊಟ್ಟು ತಾನೂ ದುಃಖಪಡುವನು. ಆದರೆ ಬೇರೆಯವರಿಗೆ ಸುಖ ನೀಡುವ ಸ್ವಭಾವವುಳ್ಳವನು ಬೇರೆಯವರಿಗೂ ಸುಖ ಕೊಡುವನು ಹಾಗೂ ತಾನೂ ಸುಖಿಯಾಗುವನು.॥885॥</p>
<p class="Text para-style-override-3"> x x x x</p>
<p class="Text">ಮನುಷ್ಯನು ತನ್ನ ಸ್ವಭಾವವನ್ನು ತಾನೇ ಸುಧಾರಿಸಿಕೊಳ್ಳಬಲ್ಲನು. ಬೇರೆಯವರು ಕೇವಲ ಅವನಿಗೆ ಉಪಾಯ ಹೇಳಬಲ್ಲರು, ಅವನಿಗೆ ಸಹಾಯಮಾಡಬಲ್ಲರು.॥886॥</p>
<p class="Text para-style-override-3"> x x x x</p>
<p class="Text">ನಾವು ನಮ್ಮ ಕುರಿತು ನ್ಯಾಯ (ಶಾಸನ) ಮಾಡಿದಾಗ ನಮ್ಮ ಸ್ವಭಾವ ಸುಧಾರಿಸೀತು. ಅರ್ಥಾತ್-ನಮ್ಮ ಮೇಲೆ ಶಾಸನ ಮಾಡುವೆವು, ಬೇರೆಯವರನ್ನು ಕ್ಷಮಿಸುವೆವು.॥887॥</p>
<p class="Text para-style-override-3"> x x x x</p>
<p class="Text">ಸತ್ಸಂಗ, ಸಚ್ಛಾಸ ಮತ್ತು ಸದ್ವಿಚಾರ - ಈ ಮೂರರಿಂದ ಸ್ವಭಾವವು ಸುಧಾರಿಸುತ್ತದೆ.॥888॥</p>
<p class="Text para-style-override-3"> x x x x</p>
<p class="Text">ಸ್ವಭಾವ ಶುದ್ಧವಾದವನು ಅಧೋಗತಿಗೆ ಹೋಗಲಾರನು.॥889॥</p>
<p class="Text para-style-override-3"> x x x x</p>
<p class="Text para-style-override-2">‘ಮತ್ತೆ ಮಾಡುವೆವು’ ಇದು ಮಹಾನ್ ಪತನಗೊಳಿಸುವ ಮಾತಾಗಿದೆ. ಇಂತಹ ಸ್ವಭಾವವುಳ್ಳ ವ್ಯಕ್ತಿಯ ಶ್ರೇಯಸ್ಸು ಆಗುವುದು ಕಷ್ಟ.॥890॥<span></span></p>


<p class="Page-Break"> </p>
<p class="Chapter-Heading" id="toc_marker-53">ಸ್ವರೂಪ</p>
<p class="Text">ಸಾಧಕನು ಬದಲಾಗುತ್ತಿರುವ ಅವಸ್ಥೆಯನ್ನು ನೋಡದೆ ಎಂದೂ ಬದಲಾಗದೆ ಇರುವ ಸ್ವರೂಪ ಆತ್ಮನನ್ನು ನೋಡಬೇಕು. ॥891॥</p>
<p class="Text para-style-override-3"> x x x x</p>
<p class="Text">ಸ್ವರೂಪವು ನಿಷ್ಕಾಮವಾಗಿದೆ. ಸಕಾಮಭಾವವು ಪ್ರಕತಿಯ ಸಂಬಂಧದಿಂದ ಬರುತ್ತದೆ.॥892॥</p>
<p class="Text para-style-override-3"> x x x x</p>
<p class="Text">ಶರೀರಾದಿ ಎಲ್ಲ ಪದಾರ್ಥಗಳು ಬದಲಾಗುತ್ತಿವೆ. ಹೀಗೆ ಅನುಭವವಾಗುವವನು ಸ್ವಯಂ ಎಂದೂ ಬದಲಾಗುವುದಿಲ್ಲ. ಅದಕ್ಕಾಗಿ ಸ್ವಯಂ ಬದಲಾಗುವ ಅನುಭವವು ಎಂದೂ ಯಾರಿಗೂ ಆಗುವುದಿಲ್ಲ.॥893॥</p>
<p class="Text para-style-override-3"> x x x x</p>
<p class="Text">ಜೀವಿಯು ಸ್ವರೂಪದಿಂದ ಅಕರ್ತಾ ಹಾಗೂ ಸುಖ-ದುಃಖಗಳಿಂದ ರಹಿತನಾಗಿದ್ದಾನೆ. ಕೇವಲ ತನ್ನ ಪ್ರಮಾದದಿಂದ ಅವನು ಕರ್ತಾ ಆಗಿಬಿಡುತ್ತಾನೆ. ಮತ್ತು ಕರ್ಮಫಲದೊಂದಿಗೆ ಸಂಬಂಧ ಜೋಡಿಸಿ ಸುಖಿ-ದುಃಖಿಯಾಗುತ್ತಾನೆ.॥894॥</p>
<p class="Text para-style-override-3"> x x x x</p>
<p class="Text">ಕ್ರಿಯೆಗಳೊಂದಿಗೆ ಮತ್ತು ಪದಾರ್ಥಗಳೊಂದಿಗೆ ಸಂಬಂಧ ಬೆಳೆಸುವುದರಿಂದಲೇ ತನ್ನ ಸ್ವರೂಪದ ಸಾಕ್ಷಾತ್ ಅನುಭವವಾಗುವುದಿಲ್ಲ.॥895॥</p>
<p class="Text para-style-override-3"> x x x x</p>
<p class="Text">ನಮ್ಮ ಶರೀರವಾದರೋ ಪ್ರಪಂಚದಲ್ಲಿದೆ, ಆದರೆ ನಾವು ಸ್ವಯಂ ಪರಮಾತ್ಮನಲ್ಲಿದ್ದೇವೆ.॥896॥</p>
<p class="Text para-style-override-3"> x x x x</p>
<p class="Text">ನಮ್ಮ ಸ್ವರೂಪವು ಸತ್ ಆಗಿದೆ ಅಹಂ ಅಲ್ಲ. ಆದ್ದರಿಂದ ಅಹಂವನ್ನು ಬಿಟ್ಟು ಸತ್ನಲ್ಲಿ ತನ್ನ ಸ್ವತಃಸಿದ್ಧ ಸ್ಥಿತಿಯನ್ನು ಅನುಭವಿಸಬೇಕು.॥897॥</p>
<p class="Text para-style-override-3"> x x x x</p>
<p class="Text">ನಮ್ಮ ಸ್ವರೂಪವು ಸ್ವಂತದ್ದಾಗಿದೆ ಬೇರೆಯವರದ್ದಲ್ಲ. ಅದನ್ನು ತಿಳಿಯುವುದು ಕಷ್ಟವಾದರೆ ಸುಲಭ ಏನಿದೆ?॥898॥</p>
<p class="Text para-style-override-3"> x x x x</p>
<p class="Text">ನಮ್ಮ ಅಸ್ತಿತ್ವ (ಇರುವಿಕೆ) ವಸ್ತು, ವ್ಯಕ್ತಿ, ಕ್ರಿಯೆಗಳ ಅಧೀನವಿಲ್ಲ.॥899॥</p>
<p class="Text para-style-override-3"> x x x x</p>
<p class="Text">ನಮ್ಮ ಸ್ವರೂಪವು ಸತ್ತಾಮಾತ್ರವಾಗಿದೆ. ಆ ಸತ್ತೆಯಲ್ಲಿ ಏನಾದರೂ ಬೆರೆಸುವುದು ಅಜ್ಞಾನವಾಗಿದೆ. ಬಂಧನವಾಗಿದೆ. ॥900॥</p>
<p class="Text para-style-override-3"> x x x x</p>
<p class="Text para-style-override-2">ನಮ್ಮಸತ್ತೆ (ಸ್ವರೂಪ)ಯು ಶರೀರಕ್ಕೆ ಅಧೀನವಾಗಿಲ್ಲ, ಬದಲಾಗಿ ಶರೀರದ ಸತ್ತೆ (ಅಸ್ತಿತ್ವ) ನಮ್ಮ ಅಧೀನವಾಗಿದೆ ಅರ್ಥಾತ್-ನಾವು ಶರೀರವಿಲ್ಲದೆ ಇರಬಲ್ಲೆವು, ಆದರೆ ಶರೀರವು ನಾವಿಲ್ಲದೆ ಇರಲಾರದು.॥901॥<span></span></p>


<p class="Page-Break"> </p>
<p class="Chapter-Heading" id="toc_marker-54">ಸಂಕೀರ್ಣ</p>
<p class="Text">ಸಾಧಕನೊಳಗೆ ‘ನಾನು ಇಲ್ಲಿಯ ನಿವಾಸಿಯಾಗಿರದೆ (ಭಗವಂತನ ಅಂಶನಾದ್ದರಿಂದ) ಭಗವದ್ಧಾಮದ ನಿವಾಸಿ ಆಗಿದ್ದೇನೆ.’ ಎಂಬ ಭಾವ ಸದಾಕಾಲ ಇರಬೇಕು.॥902॥</p>
<p class="Text para-style-override-3"> x x x x</p>
<p class="Text">‘ತನ್ನ ಗಳಿಕೆಯಲ್ಲಿ ಬೇರೆಯವರ ಹಕ್ಕಿನ ಒಂದು ಕಣವೂ ಬರಬಾರದು’ ಈ ವಿಷಯದಲ್ಲಿ ಪೂರ್ಣ ಎಚ್ಚರಿಕೆ ಇರಿಸಬೇಕು.॥903॥</p>
<p class="Text para-style-override-3"> x x x x</p>
<p class="Text">ಚೇತನವು ಜಡದೊಂದಿಗೆ ‘ತಾದಾತ್ಮ್ಯ’ ವಾದಾಗ ಪರಿಚ್ಛಿನ್ನತೆಯ ಅರ್ಥಾತ್ ಅಹಂತೆ ಉಂಟಾಗುತ್ತದೆ. ಅಹಂತೆಯಿಂದ ‘ಮಮತೆ’ ಉಂಟಾಗುತ್ತದೆ, ಆದ್ದರಿಂದ ವಿಕಾರಗಳು ಹುಟ್ಟಿಕೊಳ್ಳುತ್ತವೆ. ಮಮತೆಯಿಂದ ಕಾಮನೆ ಉಂಟಾಗುತ್ತದೆ, ಅದರಿಂದ ಅಶಾಂತಿ ತಲೆದೋರುತ್ತದೆ.॥904॥</p>
<p class="Text para-style-override-3"> x x x x</p>
<p class="Text">‘ನಾನು ಏನೆಲ್ಲ ಮಾಡುತ್ತೇನೋ ಅದು ಭಗವಂತನ ಪೂಜೆಯಾಗಿದೆ ಮತ್ತು ಏನೆಲ್ಲ ಆಗುತ್ತಿದೆಯೋ ಅದು ಭಗವಂತನ ಲೀಲೆಯಾಗಿದೆ’ ಎಂದು ಸಾಧಕನು ಒಪ್ಪಿಕೊಳ್ಳಬೇಕು.॥905॥</p>
<p class="Text para-style-override-3"> x x x x</p>
<p class="Text">ವರ್ತಮಾನದಲ್ಲಿ ಮನುಷ್ಯನು ಪಶುವಿಗಿಂತಲೂ ಪತನವಾಗುತ್ತಿದ್ದಾನೆ; ಏಕೆಂದರೆ ಪಶುಗಳಾದರೋ ತನ್ನ ನಿರ್ವಾಹಕ್ಕಾಗಿ ಮಾತ್ರ ವಸ್ತು ತೆಗೆದುಕೊಳ್ಳುತ್ತವೆ. ಬೇರೆಯವರ ಹಕ್ಕನ್ನು ಕಸಿದುಕೊಳ್ಳುವುದಿಲ್ಲ. ಆದರೆ ಮನುಷ್ಯನು ಬೇರೆಯವರ ಹಕ್ಕನ್ನು ಕೂಡ ಕಸಿದುಕೊಳ್ಳುತ್ತಾನೆ.॥906॥</p>
<p class="Text para-style-override-3"> x x x x</p>
<p class="Text">ಶರೀರದ ಅವಶ್ಯಕತೆಗಳ ಪೂರೈಕೆಯ ವ್ಯವಸ್ಥೆ ಪರಮಾತ್ಮನ ಕಡೆಯಿಂದ ಇದೆ. ಆದರೆ ತೃಷ್ಣೆಯ ಪೂರೈಕೆಗಾಗಿ ಯಾವುದೇ ವ್ಯವಸ್ಥೆ ಇರುವುದಿಲ್ಲ.॥907॥</p>
<p class="Text para-style-override-3"> x x x x</p>
<p class="Text">ಸಾಧಕನು ತನ್ನ ದೋಷಗಳನ್ನು ದೋಷರೂಪದಿಂದ ನೋಡಿಕೊಂಡು, ಅದರಿಂದ ದುಃಖಿಯಾದಾಗ, ಅವುಗಳು ಇರುವುದು ಸಹಿಸಲಾಗದಿದ್ದಾಗ, ಮತ್ತೆ ಅವನ ದೋಷಗಳು ನಿಲ್ಲಲಾರವು. ಭಗವಂತನ ಕೃಪೆಯು ಆ ದೋಷಗಳನ್ನು ಬೇಗನೇ ನಾಶಮಾಡಿ ಬಿಡುತ್ತದೆ.॥908॥</p>
<p class="Text para-style-override-3"> x x x x</p>
<p class="Text">ಕಣ್ಣುಗಳಿಗಿಂತ ಹೆಚ್ಚು ನೆನಪು ಮನಸ್ಸಿಗಿರುತ್ತದೆ. ಮನಸ್ಸಿಗಿಂತ ಹೆಚ್ಚು ನೆನಪು ಬುದ್ಧಿಗಿರುತ್ತದೆ. ಬುದ್ಧಿಗಿಂತ ಹೆಚ್ಚು ನೆನಪು ಸ್ವಯಂಗೆ ಇರುತ್ತದೆ. ಸ್ವಯಂ ಗ್ರಹಿಸಿದ ಮಾತು ಯಾವಾಗಲೂ ನೆನಪಿರುತ್ತದೆ.॥909॥</p>
<p class="Text para-style-override-3"> x x x x</p>
<p class="Text">ತಮ್ಮ ತಮ್ಮ ಸ್ಥಾನ ಅಥವಾ ಕ್ಷೇತ್ರದಲ್ಲಿ ಮುಖ್ಯನೆಂದು ಹೇಳಿಕೊಳ್ಳುವ ಅಧ್ಯಾಪಕ, ಪ್ರವಚನಕಾರ, ಆಚಾರ್ಯ, ಗುರು, ಪುಢಾರಿ, ಶಾಸಕ, ಮಠಾಧಿಪತಿ, ಕಥಾ-ಕೀರ್ತನಕಾರ, ಪೂಜಾರಿ ಮುಂತಾದ ಎಲ್ಲ ಜನರು ತಮ್ಮ ಆಚರಣೆಯಲ್ಲಿ ವಿಶೇಷ ಎಚ್ಚರಿಕೆ ಇರಿಸಿಕೊಳ್ಳುವ ಹೆಚ್ಚು ಅವಶ್ಯಕತೆ ಇದೆ. ಅದರಿಂದ ಬೇರೆ ಜನರ ಮೇಲೆ ಅವರ ಒಳ್ಳೆಯ ಪ್ರಭಾವ ಬೀಳುತ್ತದೆ.॥910॥</p>
<p class="Text para-style-override-3"> x x x x</p>
<p class="Text">ಮಾಡಲು ಬಯಸುವೆಯಾದರೆ ಸೇವೆ ಮಾಡು; ತಿಳಿಯಲು ಬಯಸುವೆಯಾದರೆ ನಿನ್ನನ್ನು ನಿನು ತಿಳಿ, ಒಪ್ಪಿಕೊಳ್ಳಲು ಬಯಸುವೆಯಾದರೆ ದೇವರನ್ನು ಒಪ್ಪಿಕೊ; ಮೂರರ ಪರಿಣಾಮ ಒಂದೇ ಆಗುವುದು.॥911॥</p>
<p class="Text para-style-override-3"> x x x x</p>
<p class="Text">ಲೇಖನಿ ಚೆನ್ನಾಗಿದ್ದರೆ ಬರವಣೆಗೆ ಚೆನ್ನಾಗಬಹುದು, ಆದರೆ ಅದರಿಂದ ಲೇಖಕನು ಒಳ್ಳೆಯವನಾಗಲಾರನು. ಹೀಗೆಯೇ ಕರಣ (ಅಂತಃಕರಣ) ಶುದ್ಧವಾಗುವುದರಿಂದ ಕ್ರಿಯೆ ಶುದ್ಧವಾಗಬಲ್ಲದು, ಆದರೆ ಅದರಿಂದ ಕರ್ತವು ಶುದ್ಧವಾಗಲಾರನು. ॥912॥</p>
<p class="Text para-style-override-3"> x x x x</p>
<p class="Text">‘ಜನರು ನಮ್ಮನ್ನು ಒಳ್ಳೆಯವನೆಂದು ತಿಳಿದಷ್ಟು ನಾವು ಒಳ್ಳೆಯವರಾಗಿರುವುದಿಲ್ಲ ಹಾಗೂ ಜನರು ನಮ್ಮನ್ನು ಕೆಟ್ಟವನೆಂದು ತಿಳಿಯುವುದಕ್ಕಿಂತ ನಾವು ಹೆಚ್ಚು ಕೆಟ್ಟವರಾಗಿರುತ್ತೇವೆ’ ಈ ವಾಸ್ತವಿಕತೆಯನ್ನು ತಿಳಿದುಕೊಂಡು ‘ಜನರು ನಮ್ಮನ್ನು ಒಳ್ಳೆಯವನೆಂದು ತಿಳಿಯಲಿ’ ಎಂಬ ಆಸೆಯನ್ನು ತ್ಯಜಿಸಿ ಬಿಡಬೇಕು ಹಾಗೂ ತನ್ನ ದೃಷ್ಟಿಯಿಂದ ಹೆಚ್ಚೆಚ್ಚು ಒಳ್ಳೆಯವನಾಗಿರಲು ಪ್ರಯತ್ನಿಸಬೇಕು.॥913॥</p>
<p class="Text para-style-override-3"> x x x x</p>
<p class="Text">ಸಂಯೋಗ ಜನ್ಯ ಸುಖದ ಲಾಲಸೆ ಘಾತುಕವಾದಷ್ಟು ಸುಖವು ಘಾತುಕವಲ್ಲ. ಶರೀರವು ಸದಾ ಇರಲಿ ಎಂಬ ಭಾವವು ಘಾತುಕವಾದಷ್ಟು ಶರೀರ ಘಾತುಕವಲ್ಲ. ಕುಟುಂಬದ ಮೋಹ ಘಾತುಕವಾದಷ್ಟು ಕುಟುಂಬ ಘಾತುಕವಲ್ಲ. ಹಣದ ಲೋಭ ಘಾತುಕವಾದಷ್ಟು ಹಣ ಘಾತುಕವಲ್ಲ.॥914॥</p>
<p class="Text para-style-override-3"> x x x x</p>
<p class="Text">ಕಂಡು ಬರುವ ಜಗತ್ತನ್ನು ತನ್ನದೆಂದು ತಿಳಿಯದೆ ಅದರ ಸೇವೆಮಾಡಬೇಕು. ಕಾಣದಿರುವ ಭಗವಂತನನ್ನು ತನ್ನವನೆಂದು ಒಪ್ಪಿಕೊಳ್ಳಬೇಕು ಹಾಗೂ ಅವನನ್ನು ಸ್ಮರಿಸಬೇಕು.॥915॥</p>
<p class="Text para-style-override-3"> x x x x</p>
<p class="Text">ದೊರಕಿರುವ ಪ್ರಪಂಚವನ್ನು ದುರುಪಯೋಗಪಡಿಸಬೇಡ. ತಿಳಿದಿರುವ ತತ್ವವನ್ನು ಅನಾದರಿಸಬೇಡ. ಒಪ್ಪಿಕೊಂಡ ಪರಮಾತ್ಮನಲ್ಲಿ ಸಂದೇಹ ಪಡಬೇಡ.॥916॥</p>
<p class="Text para-style-override-3"> x x x x</p>
<p class="Text">ನಮ್ಮ ಹೃದಯದಲ್ಲಿ ಜಡತೆ (ಶರೀರ-ಪ್ರಪಂಚ)ಯ ಆದರ ಇರುವಷ್ಟು ಪರಮಾತ್ಮನಲ್ಲಿ ಅನಾದರವಿದೆ. ಆ ಅನಾದರವೇ ನಮ್ಮ ಪತನವಾಗಿಸೀತು, ನಮ್ಮನ್ನು ಅಧೋಗತಿಗೆ ಕೊಂಡು ಹೋದೀತು.॥917॥f</p>
<p class="Text para-style-override-3"> x x x x</p>
<p class="Text">ನಾಶವುಳ್ಳ ಪದಾರ್ಥಗಳಲ್ಲಿರುವ ಮಹತ್ವ ಬುದ್ಧಿಯು ಮನುಷ್ಯನನ್ನು ಪದದಲಿತನನ್ನಾಗಿಸೀತು ಹಾಗೂ ಪರಮಾತ್ಮನಲ್ಲಿರುವ ಶ್ರೇಷ್ಠ ಬುದ್ಧಿಯು ಅವನನ್ನು ಮೇಲಕ್ಕೆತ್ತೀತ್ತು.॥918॥</p>
<p class="Text para-style-override-3"> x x x x</p>
<p class="Text">ವಸ್ತು, ವ್ಯಕ್ತಿಗಳು ಮುಂತಾದವುಗಳ ದುರುಪಯೋಗ ಪಡಿಸುವವನಿಗೆ ಅವುಗಳಿಂದ ವಂಚಿತನಾಗುವ ದುಃಖ ಭೋಗಿಸಬೇಕಾಗುತ್ತದೆ.॥919॥</p>
<p class="Text para-style-override-3"> x x x x</p>
<p class="Text">ತನ್ನದಾಗಿರುವುದು ಎಂದೆಂದಿಗೂ ತನ್ನದೇ ಆಗಿರುತ್ತದೆ ಹಾಗೂ ಎಂದಿಗೂ ನಮ್ಮದಲ್ಲದುದು ನಮ್ಮದಾಗಲಾರದು.॥920॥</p>
<p class="Text para-style-override-3"> x x x x</p>
<p class="Text">ಯಾವುದು ಎಲ್ಲರದಾಗಿದೆಯೋ, ಅದು ನಮ್ಮದೂ ಆಗಿದೆ. ಯಾವುದು ಎಂದಿಗೂ ಯಾರದ್ದೂ ಅಲ್ಲವೋ ಅದು ನಮ್ಮದು ಖಂಡಿತವಾಗಲಾರದು.॥921॥</p>
<p class="Text para-style-override-3"> x x x x</p>
<p class="Text">ಸಾಧಕನಿಗೆ ಯಾವ ವಸ್ತು, ವ್ಯಕ್ತಿ ಮುಂತಾದವುಗಳಲ್ಲಿ ಸೆಳೆತವಿರುತ್ತದೋ ಅದರಲ್ಲೇ ಅವನು ಭಗವಂತನನ್ನು ಚಿಂತಿಸಬೇಕು.॥922॥</p>
<p class="Text para-style-override-3"> x x x x</p>
<p class="Text">ಎಲ್ಲ ಕಡೆಗಳಲ್ಲಿ ಸಮರೂಪೀ ಪರಮಾತ್ಮನನ್ನು ನೋಡುವುದು ಸಮದೃಷ್ಟಿಯಾಗಿದೆ. ಪ್ರಕತಿ ಹಾಗೂ ಅದರ ಕಾರ್ಯ (ಶರೀರ-ಪ್ರಪಂಚ)ವನ್ನು ನೋಡುವುದು ವಿಷಮದೃಷ್ಟಿಯಾಗಿದೆ.॥923॥</p>
<p class="Text para-style-override-3"> x x x x</p>
<p class="Text">ಮನುಷ್ಯನು ತನ್ನದಾದ ಸಂಕಲ್ಪವನ್ನು ಇರಿಸಿಕೊಳ್ಳದೆ ಭಗವಂತನ ಸಂಕಲ್ಪದಲ್ಲಿ ತನ್ನ ಸಂಕಲ್ಪವನ್ನು ಬೆರೆಸಿ ಬಿಡಬೇಕು. ಅರ್ಥಾತ್-ಭಗವಂತನ ವಿಧಾನದಲ್ಲಿ ಪರಮಸಂತೋಷಿಯಾಗಿರಬೇಕು.॥924॥</p>
<p class="Text para-style-override-3"> x x x x</p>
<p class="Text">ನನ್ನಿಂದ ಯಾರಿಗೂ ಯಾವುದೇ ಕಷ್ಟವಾಗುತ್ತಿಲ್ಲವಲ್ಲ? ಯಾರಿಗೂ ಯಾವುದೇ ಹಾನಿಯಾಗುತ್ತಿಲ್ಲವಲ್ಲ? ಎಂಬ ಎಚ್ಚರಿಕೆ ಎಲ್ಲ ಹೊತ್ತಿನಲ್ಲಿಯೂ ಇರಬೇಕು.॥925॥</p>
<p class="Text para-style-override-3"> x x x x</p>
<p class="Text">‘ಯಾರೂ ನಮ್ಮ ಮನಸ್ಸಿನಂತೆ ನಡೆಯದಿದ್ದರೆ ಸಿಟ್ಟಾಗಬಾರದು’ ಎಂಬ ನಿಯಮವನ್ನು ಕೈಗೊಳ್ಳಿರಿ.॥926॥</p>
<p class="Text para-style-override-3"> x x x x</p>
<p class="Text">ಜಗತ್ತಿನ ಒಡೆಯ ಪರಮಾತ್ಮನಾಗಿದ್ದಾನೆ ಹಾಗೂ ಶರೀರದ ಒಡೆಯ ನಾನಾಗಿದ್ದೇನೆ. ಹೀಗೆ ತಿಳಿಯುವುದು ತಪ್ಪಾಗಿದೆ. ಜಗತ್ತಿನ ಒಡೆಯನೇ ಶರೀರದ ಒಡೆಯನೂ ಆಗಿದ್ದಾನೆ.॥927॥</p>
<p class="Text para-style-override-3"> x x x x</p>
<p class="Text">ಮಗುವು ಎಲ್ಲ ಸ್ಥಿತಿಯಲ್ಲೂ ತಾಯಿಯನ್ನೇ ಕರೆಯುವಂತೆ, ಎಲ್ಲ ಅವಸ್ಥೆಗಳಲ್ಲಿ ಭಗವಂತನನ್ನು ಕೂಗಿ ಕರೆಯಬೇಕು.॥928॥</p>
<p class="Text para-style-override-3"> x x x x</p>
<p class="Text">ನ್ಯಾಯವಾಗಿ ಕೆಲಸ ಮಾಡುವವನ ಚಿತ್ತದಲ್ಲಿ ಶಾಂತಿಯು ಮತ್ತು ಅನ್ಯಾಯದಿಂದ ಕೆಲಸ ಮಾಡುವವನ ಚಿತ್ತದಲ್ಲಿ ಅಶಾಂತಿಯು ಇರುತ್ತದೆ.॥929॥</p>
<p class="Text para-style-override-3"> x x x x</p>
<p class="Text">ಯಾವುದರಿಂದ ತನ್ನ ಮತ್ತು ಬೇರೆಯವರ, ವರ್ತಮಾನದಲ್ಲಿ ಅಥವಾ ಪರಿಣಾಮದಲ್ಲಿ ಅಹಿತವಾಗುವುದೋ, ಅದೆಲ್ಲವೂ ಅಸತ್-ಕರ್ಮವಾಗಿದೆ.॥930॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದಲ್ಲಿ ನಿನ್ನ ಹಕ್ಕಿನ (ಅಕಾರದಲ್ಲಿರುವ) ಹಾಗೂ ದೊರಕಿರುವ ವಸ್ತುವೂ ಕೂಡ ಸದಾಕಾಲ ನಿನ್ನೊಂದಿಗೆ ಇರಲಾರದು. ಹಾಗಿರುವಾಗ ನಿನ್ನ ಹಕ್ಕಿಲ್ಲದ ಮತ್ತು ದೊರೆಯದೆ ಇರುವ ವಸ್ತುವಿನ ಆಸೆ ಪಡುವುದರಿಂದ ಏನು ಲಾಭ?॥931॥</p>
<p class="Text para-style-override-3"> x x x x</p>
<p class="Text">ತಿಳಿಯಲೇ ಬೇಕಾದರೆ ಅವಿನಾಶಿಯನ್ನು ತಿಳಿ, ವಿನಾಶಿಯನ್ನು ತಿಳಿಯುವುದರಿಂದ ಏನು ಲಾಭವಿದೆ?॥932॥</p>
<p class="Text para-style-override-3"> x x x x</p>
<p class="Text">ನಮ್ಮ ಹಿತವಿರುವುದನ್ನು, ನಾವು ಮಾಡಬಹುದಾದನ್ನು ನಾವು ಮಡುತ್ತೇವೆಯೋ ಎಂದು ವಿಚಾರಮಾಡಿರಿ.॥933॥</p>
<p class="Text para-style-override-3"> x x x x</p>
<p class="Text">ಹೋಗುವುದನ್ನು ಹೋಗುವುದೆಂದು ತಿಳಿಯುವುದು ಮತ್ತು ಇರುವವನನ್ನು ಇರುವವನೆಂದು ತಿಳಿಯುವುದೇ ಯಥಾರ್ಥವಾಗಿ ತಿಳಿಯುವುದಾಗಿದೆ.॥934॥</p>
<p class="Text para-style-override-3"> x x x x</p>
<p class="Text">ಯಾವುದನ್ನು ಮುಂದೆ ಸರಿಪಡಿಸಲಾರೆವೋ, ಅಂತಹ ಕೆಟ್ಟುಹೋದ ಕಾರ್ಯವನ್ನು ಎಂದೂ ಮಾಡಬಾರದು.॥935॥</p>
<p class="Text para-style-override-3"> x x x x</p>
<p class="Text">ಪ್ರತಿಯೊಂದು ಪರಿಸ್ಥಿತಿಯು ಭಗವಂತನ ಲೀಲೆ(ಆಟ)ಯಾಗಿದೆ. ಅದನ್ನು ನೋಡು-ನೋಡುತ್ತಾ ಸಂತೋಷಪಡು.॥936॥</p>
<p class="Text para-style-override-3"> x x x x</p>
<p class="Text">ದ್ವೈತ ಮತ್ತು ಅದ್ವೈತ ಕೇವಲ ಮಾನ್ಯತೆಯಾಗಿದೆ. ತತ್ವದಲ್ಲಿ ದ್ವೈತವಾಗಲಿ, ಅದ್ವೈತವಾಗಲಿ ಇಲ್ಲ.॥937॥</p>
<p class="Text para-style-override-3"> x x x x</p>
<p class="Text">ನಾವು ಯಾವುದೇ ಅಪರಾಧ ಮಾಡದಿದ್ದರೆ, ನಮ್ಮ ಕೃತ್ಯವು ಸರಿಯಾಗಿದ್ದರೆ ಮತ್ತೆ ಭಯಪಡಬಾರದು. ಒಂದೊಮ್ಮೆ ಭಯವಾದರೆ ಏನಾದರೂ, ಎಲ್ಲಾದರೂ ನಮ್ಮ ತಪ್ಪು ಇದೆ ಅಥವಾ ತಮ್ಮ ನಿರ್ದೋಷತೆಯಲ್ಲಿ ನಮಗೆ ದೃಢವಾದ ವಿಶ್ವಾಸವಿಲ್ಲ.॥938॥</p>
<p class="Text para-style-override-3"> x x x x</p>
<p class="Text">ಪ್ರತಿಯೊಂದು ಕಾರ್ಯದ ಪ್ರಾರಂಭದಲ್ಲಿ ನಾವು ಈ ಕಾರ್ಯವನ್ನು ಏಕೆ ಮಾಡುತ್ತೇವೆ ಎಂದು ವಿಚಾರ ಮಾಡಬೇಕು.॥939॥</p>
<p class="Text para-style-override-3"> x x x x</p>
<p class="Text">ಸರಿ ತಪ್ಪು ನಮ್ಮ ದೃಷ್ಟಿಯಲ್ಲಿ ಆಗುತ್ತದೆ. ಭಗವಂತನ ದೃಷ್ಟಿಯಲ್ಲಿ ಎಲ್ಲವೂ ಸರಿಯಾಗಿಯೇ ಆಗುತ್ತದೆ, ತಪ್ಪು ಆಗುವುದೇ ಇಲ್ಲ.॥940॥</p>
<p class="Text para-style-override-3"> x x x x</p>
<p class="Text">ಬೇರೆಯವರು ನಮ್ಮಲ್ಲಿ ಗುಣಗಳನ್ನು ನೋಡುತ್ತಾರಾದರೆ ಇದು ಅವರ ಸಜ್ಜನತೆ ಹಾಗೂ ಉದಾರತೆಯಾಗಿದೆ. ಆದರೆ ಆ ಗುಣಗಳನ್ನು ತನ್ನವು ಎಂದು ತಿಳಿಯುವುದು ಅವರ ಸಜ್ಜನತೆಯ ಮತ್ತು ಉದಾರತೆಯ ದುರುಪಯೋಗವಾಗಿದೆ.॥941॥</p>
<p class="Text para-style-override-3"> x x x x</p>
<p class="Text">ವಿದ್ಯೆಯನ್ನು ಪಡೆಯಲು ಎಲ್ಲಕ್ಕಿಂತ ಉತ್ತಮ ಉಪಾಯ - ಗುರುಗಳ ಆಜ್ಞೆಯನ್ನು ಪಾಲಿಸುವುದು, ಅವರ ಪ್ರಸನ್ನತೆಯನ್ನು ಸಂಪಾದಿಸುವುದೇ ಆಗಿದೆ. ಅವರ ಪ್ರಸನ್ನತೆಯಿಂದ ಬರುವ ವಿದ್ಯೆಯು ತನ್ನ ಉದ್ಯೋಗದಿಂದ ಬರುವುದಿಲ್ಲ.॥942॥</p>
<p class="Text para-style-override-3"> x x x x</p>
<p class="Text">ಭಗವಂತನನ್ನು ಕೂಗಿ ಕರೆಯುವುದರಿಂದ ಆಗುವ ಕೆಲಸವು ವಿವೇಕ ವಿಚಾರದಿಂದ ಆಗುವುದಿಲ್ಲ.॥943॥</p>
<p class="Text para-style-override-3"> x x x x</p>
<p class="Text">ಭಗವಂತನು ದೊರೆಯದಿರುವ ದುಃಖವು ಸಾವಿರಾರು ಸಾಂಸಾರಿಕ ಸುಖಗಳಿಂದ ಹೆಚ್ಚಿನದಾಗಿದೆ.॥944॥</p>
<p class="Text para-style-override-3"> x x x x</p>
<p class="Text">ವೈದ್ಯನು ಕೊಡುವ ಔಷಧದಲ್ಲಿ ನಮ್ಮ ಹಿತವಿರುವಂತೆ ಭಗವಂತನು ಮಾಡುವ ವಿಧಾನದಲ್ಲಿ ನಮ್ಮ ಪರಮ ಹಿತವಿದೆ.॥945॥</p>
<p class="Text para-style-override-3"> x x x x</p>
<p class="Text">ಹಸುವಿನ ಶರೀರದಲ್ಲಿರುವ ತುಪ್ಪವು ಉಪಯೋಗಕ್ಕೆ ಬರುವುದಿಲ್ಲವೋ ಹಾಗೆಯೇ ಕಲಿತಿರುವ ಜ್ಞಾನವು ಉಪಯೋಗಕ್ಕೆ ಬರುವುದಿಲ್ಲ.॥946॥</p>
<p class="Text para-style-override-3"> x x x x</p>
<p class="Text">‘ನಾನು ಜ್ಞಾನಿಯಾಗಿದ್ದೇನೆ’ ಮತ್ತು ‘ನಾನು ಅಜ್ಞಾನಿಯಾಗಿದ್ದೇನೆ’ ಎಂಬ ಇವೆರಡೂ ಮಾನ್ಯತೆಗಳೂ ಅಜ್ಞಾನಿಗಳದ್ದಾಗಿದೆ.॥947॥</p>
<p class="Text para-style-override-3"> x x x x</p>
<p class="Text">ಚಾರಿತ್ರ್ಯದ ಸೌಂದರ್ಯವೇ ನಿಜವಾದ ಸೌಂದರ್ಯವಾಗಿದೆ.॥948॥</p>
<p class="Text para-style-override-3"> x x x x</p>
<p class="Text">ನೆನೆಯುವುದಾದರೆ ಭಗವಂತನನ್ನು ನೆನೆ, ಕೆಲಸ ಮಾಡಬೇಕೆಂದಿದ್ದರೆ ಸೇವೆ ಮಾಡು.॥949॥</p>
<p class="Text para-style-override-3"> x x x x</p>
<p class="Text">ಸತ್ಯವಾದ ಮಾತನ್ನು ಸ್ವೀಕರಿಸುವುದು ಮನುಷ್ಯನ ಧರ್ಮವಾಗಿದೆ.॥950॥</p>
<p class="Text para-style-override-3"> x x x x</p>
<p class="Text">ಓರ್ವ ವ್ಯಕ್ತಿ ಸ್ವತಃ ಸುಧಾರಿಸಿದರೆ ಸಮಾಜ ಸುಧಾರಿಸೀತು.॥951॥</p>
<p class="Text para-style-override-3"> x x x x</p>
<p class="Text">ತಮ್ಮ ಮಕ್ಕಳಿಂದ ಸುಖ ಬಯಸುವೆಯಾದರೆ ನಿಮ್ಮ ತಂದೆ - ತಾಯಿಯವರಿಗೆ ಸುಖನೀಡಿರಿ, ಅವರ ಸೇವೆ ಮಾಡಿರಿ. ॥952॥</p>
<p class="Text para-style-override-3"> x x x x</p>
<p class="Text">ಯಾರದೇ ಅಹಿತದ ಭಾವನೆ ಮಾಡುವುದು ತನ್ನ ಅಹಿತಕ್ಕೆ ಆಮಂತ್ರಣವಿತ್ತಂತೆ. ॥953॥</p>
<p class="Text para-style-override-3"> x x x x</p>
<p class="Text">ಭಗವಂತನ ಪ್ರತಿಯೊಂದು ವಿಧಾನವು ನಮ್ಮ ಪರಮ ಹಿತಕ್ಕಾಗಿ ಇದೆ ಎಂದು ನೆನಪಿಡಿ.॥954॥</p>
<p class="Text para-style-override-3"> x x x x</p>
<p class="Text">ಯಾವುದೇ ಕಾರಣದಿಂದ ನಮ್ಮಲ್ಲಿ ವಿಶೇಷತೆ ಕಂಡು ಬಂದರೆ, ಇದು ನಿಜವಾಗಿ ಪರಾಧೀನತೆ ಇದೆ.॥955॥</p>
<p class="Text para-style-override-3"> x x x x</p>
<p class="Text">ಕೊನೆಗೆ ಒಬ್ಬಂಟಿಗನೇ ಹೋಗಬೇಕಾದೀತು. ಅದಕ್ಕಾಗಿ ಮೊದಲಿನಿಂದಲೇ ಒಬ್ಬಂಟಿಗರಾಗಿರಿ ಅರ್ಥಾತ್-ವಸ್ತು, ವ್ಯಕ್ತಿ, ಕ್ರಿಯೆಗಳಿಂದ ಅಸಂಗವಾಗಿ, ಇವುಗಳನ್ನು ಆಶ್ರಯಿಸದಿರಿ.॥956॥</p>
<p class="Text para-style-override-3"> x x x x</p>
<p class="Text">ಸ್ವೀಕರಿಸಲು ಅತ್ಯುತ್ತಮವಾದ ಒಂದು ನಿಯಮವಿದೆ, ಭಗವಂತನನ್ನು ನೆನಪಿಡುವುದು. ತ್ಯಾಗ ಮಾಡಲು ಸರ್ವೋಪರಿ ಒಂದೇ ನಿಯಮವಾಗಿದೆ, ಕಾಮನೆಯನ್ನು ತ್ಯಜಿಸುವುದು.॥957॥</p>
<p class="Text para-style-override-3"> x x x x</p>
<p class="Text">‘ಸಂತೋಷ’ ಸಮಾಜ ಸುಧಾರಣೆಯ ಮೂಲ ಮಂತ್ರವಾಗಿದೆ.॥958॥</p>
<p class="Text para-style-override-3"> x x x x</p>
<p class="Text">ಏಕತೆಯಲ್ಲಿ ಅನೇಕತೆ ಹಾಗೂ ಅನೇಕತೆಯಲ್ಲಿ ಏಕತೆ ಹಿಂದೂ ಧರ್ಮದ ವಿಶೇಷತೆಯಾಗಿದೆ.॥959॥</p>
<p class="Text para-style-override-3"> x x x x</p>
<p class="Text">ಅಸತ್ಯವನ್ನು ಆಶ್ರಯಿಸಿದ ವ್ಯಕ್ತಿಯು ನಮಗೆ ನಷ್ಟಮಾಡಲಾರನು.॥960॥</p>
<p class="Text para-style-override-3"> x x x x</p>
<p class="Text">ಪ್ರಪಂಚದಲ್ಲಿ ಭಗವದ್ಭಕ್ತಿಯಲ್ಲಿ ಸಮಾನವಾದ ಬೆಲೆಯುಳ್ಳ ವಸ್ತು ಮತ್ತೊಂದಿಲ್ಲ.॥961॥</p>
<p class="Text para-style-override-3"> x x x x</p>
<p class="Text">ಪರಿಸ್ಥಿತಿಯನ್ನು ಬದಲಿಸುವ ಉದ್ಯೋಗ ನಿಷ್ಪಲವಾಗುತ್ತದೆ ಹಾಗೂ ಅದನ್ನು ಸದುಪಯೋಗ ಪಡಿಸುವ ಉದ್ಯೋಗವು ಸಫಲವಾಗುತ್ತದೆ.॥962॥</p>
<p class="Text para-style-override-3"> x x x x</p>
<p class="Text">ಮನುಷ್ಯನು ಹೆಚ್ಚು ಅವಶ್ಯಕತೆಗಳನ್ನು ಹುಟ್ಟು ಹಾಕಿದಷ್ಟು ಅವನು ಪರಾಧೀನನಾಗುತ್ತಾನೆ.॥663॥</p>
<p class="Text para-style-override-3"> x x x x</p>
<p class="Text">ಪರಮಾತ್ಮನು ಕೊಟ್ಟಿರುವ ವಸ್ತು ಒಳ್ಳೆಯದಾಗಿ ಕಾಣುತ್ತದೆ, ಆದರೆ ಪರಮಾತ್ಮನು ಒಳ್ಳೆಯವನಾಗಿ ಕಾಣುವುದಿಲ್ಲ. ಇದು ಆಶ್ಚರ್ಯದ ಮಾತಾಗಿದೆ.॥964॥</p>
<p class="Text para-style-override-3"> x x x x</p>
<p class="Text">ಜನರು ತಮ್ಮನ್ನು ಒಳ್ಳೆಯವನೆಂದು ತಿಳಿಯಲಿ, ತಿಳಿಯದಿರಲಿ, ಒಳ್ಳೆಯವನೆಂದು ಒಪ್ಪಲಿ, ಬಿಡಲಿ, ಒಳ್ಳೆಯವನೆಂದು ಹೇಳಲಿ, ಹೇಳದಿರಲಿ; ಆದರೆ ನಮ್ಮ ಭಾವನೆಗಳು ಒಳ್ಳೆಯದಾಗಿದ್ದರೆ ನಮ್ಮ ಚಿತ್ತದಲ್ಲಿ ಎಲ್ಲ ಹೊತ್ತಿನಲ್ಲಿ ಪ್ರಸನ್ನತೆ ಇದ್ದೀತು ಹಾಗೂ ಸತ್ತ ಬಳಿಕ ಸದ್ಗತಿ ಉಂಟಾದೀತು.॥965॥</p>
<p class="Text para-style-override-3"> x x x x</p>
<p class="Text">ಯಾವುದಾದರೂ ಕೆಟ್ಟ ಚಿಂತನೆ ಬಂದು ಬಿಟ್ಟರೆ, ಆಗ ‘ಎಲ್ಲಾದರೂ ಈಗಲೇ ಮೃತ್ಯು ಬಂದುಬಿಟ್ಟರೆ ಏನು ಗತಿ?’ ಎಂದು ಎಚ್ಚರವಾಗಿರಬೇಕು. ಎಲ್ಲ ಸಮಯದಲ್ಲಿ ಪ್ರಭುವಿನ ಸ್ಮರಣೆಯಾಗುತ್ತಿದ್ದರೆ ಮೃತ್ಯುವು ಎಂದಿಗಾದರೂ ಬರಲಿ ಯಾವುದೇ ಚಿಂತೆಯಿಲ್ಲ.॥966॥</p>
<p class="Text para-style-override-3"> x x x x</p>
<p class="Text">ವ್ಯಕ್ತಿಗತ ಜೀವನವು ಕೆಟ್ಟು ಹೋದರೆ ಇಡೀ ಸಮಾಜವೇ ಕೆಟ್ಟು ಹೋಗುತ್ತದೆ ಹಾಗೂ ವ್ಯಕ್ತಿಗತ ಜೀವನವು ಸುಧಾರಿಸುವುದರಿಂದ ಇಡೀ ಸಮಾಜವೇ ಸುಧಾರಿಸುತ್ತದೆ; ಏಕೆಂದರೆ ವ್ಯಕ್ತಿಗಳಿಂದಲೇ ಸಮಾಜ ಉಂಟಾಗುತ್ತದೆ.॥967॥</p>
<p class="Text para-style-override-3"> x x x x</p>
<p class="Text">ಭಗವಂತನ ವಿಯೋಗದಿಂದ ಉಂಟಾಗುವ ದುಃಖ(ವಿಯೋಗ)ವು ಸಾಂಸಾರಿಕ ಸುಖಕ್ಕಿಂತಲೂ ಹೆಚ್ಚು ಆನಂದಕೊಡುವಂತಹುದು.॥968॥</p>
<p class="Text para-style-override-3"> x x x x</p>
<p class="Text">ಭಗವಂತ, ಶಾಸ್ತ್ರ, ಗುರು-ಹಿರಿಯರು, ಜಗತ್ತು-ಇವುಗಳಿಗೆ ಭಯಪಡುವವನು ನಿಜವಾಗಿ ನಿಭರ್ಯನಾಗುತ್ತಾನೆ.॥969॥</p>
<p class="Text para-style-override-3"> x x x x</p>
<p class="Text">ಎಂದೆಂದಿನಿಂದಲೂ ನಮ್ಮಿಂದ ಬೇರೆಯಾಗಿರುವುದೇ ಆಗಲಿ ಹೋದೀತು ಮತ್ತು ಎಂದೆಂದಿನಿಂದಲೂ ದೊರಕಿರುವುದೇ ಸಿಗುತ್ತದೆ.॥970॥</p>
<p class="Text para-style-override-3"> x x x x</p>
<p class="Text">ಬೇರೆಯವರ ಪ್ರಸನ್ನತೆಯಿಂದ ಸಿಕ್ಕಿರುವ ವಸ್ತುವು ಹಾಲಿಗೆ ಸಮಾನವಾಗಿದೆ. ಬೇಡಿ ಪಡೆದ ವಸ್ತು ನೀರಿಗೆ ಸಮಾನವಾಗಿದೆ. ಬೇರೆಯವರ ಮನನೋಯಿಸಿ ತೆಗೆದುಕೊಂಡ ವಸ್ತು ರಕ್ತಕ್ಕೆ ಸಮಾನವಾದುದು.॥971॥</p>
<p class="Text para-style-override-3"> x x x x</p>
<p class="Text">ಹಿಂದೆ ಆದ ತಪ್ಪಿನ ಚಿಂತೆ, ಪಶ್ಚಾತ್ತಾಪ ಪಡದೆ ಮುಂದೆ ಎಚ್ಚರವಾಗಿರಿ, ಅದರಿಂದ ಪುನಃ ಅಂತಹ ತಪ್ಪು ಆಗದಿರಲಿ.॥972॥</p>
<p class="Text para-style-override-3"> x x x x</p>
<p class="Text">ಅಳಿದು ಹೋಗುವಂತಹ ವಸ್ತುವು ಒಂದು ಕ್ಷಣವೂ ಉಳಿಯುವಂತಹುದಲ್ಲ.॥973॥</p>
<p class="Text para-style-override-3"> x x x x</p>
<p class="Text">ತನ್ನಲ್ಲಿ ವಿಶೇಷತೆಯು ಕೇವಲ ವ್ಯಕ್ತಿತ್ವದ ಅಭಿಮಾನದಿಂದಲೇ ಕಾಣುತ್ತದೆ.॥974॥</p>
<p class="Text para-style-override-3"> x x x x</p>
<p class="Text">ವಸ್ತುಗಳಿಲ್ಲದೆಯೂ ನಾವು ಇರಬಲ್ಲೆವು. ಯಾವುದು ಇಲ್ಲದೆಯೇ ನಾವು ಇರಬಲ್ಲೆವಾದರೆ ಅದಕ್ಕೆ ನಾವು ಏಕೆ ಗುಲಾಮರಾಗಬೇಕು.॥975॥</p>
<p class="Text para-style-override-3"> x x x x</p>
<p class="Text">ಶರೀರವು ಹತ್ತಿರ ಕಾಣುತ್ತದೆ ಹಾಗೂ ಪರಮಾತ್ಮನು ದೂರವಾಗಿ ಕಾಣುತ್ತಾನೆ. ಇದೇ ಅಜ್ಞಾನವಾಗಿದೆ. ಕಾರಣ ಶರೀರ ನಿತ್ಯ ಅಪ್ರಾಪ್ತವಾಗಿದೆ ಮತ್ತು ಪರಮಾತ್ಮನು ನಿತ್ಯಪ್ರಾಪ್ತ ಪರಮಾತ್ಮನೊಂದಿಗೆ ನಮಗೆ ಒಂದು ಕ್ಷಣವೂ ವಿಯೋಗವಾಗುವುದಿಲ್ಲ.॥976॥</p>
<p class="Text para-style-override-3"> x x x x</p>
<p class="Text">ಶರೀರವನ್ನು ಪ್ರಪಂಚದಿಂದ ಮತ್ತು ಸ್ವಯಂ ಪರಮಾತ್ಮನಿಂದ ಅಗಲಿರುವುದು ಎಂದು ತಿಳಿಯುವುದು ಮೂರ್ಖತೆಯಾಗಿದೆ. ॥977॥</p>
<p class="Text para-style-override-3"> x x x x</p>
<p class="Text">ನಿಜವಾದ ಧರ್ಮಾತ್ಮಾ ಮನುಷ್ಯನಿಗೆ ಯಾವುದರ ಅವಶ್ಯಕತೆಯೂ ಇರುವುದಿಲ್ಲ. ಬದಲಾಗಿ ಜಗತ್ತಿಗೇ ಅವನ ಆವಶ್ಯಕತೆ ಇರುತ್ತದೆ.॥978॥</p>
<p class="Text para-style-override-3"> x x x x</p>
<p class="Text">ಮನುಷ್ಯನು ತನ್ನ ವಿವೇಕವನ್ನು ಅನಾದರಿಸಿದರೆ ಅವನ ವಿವೇಕ ಲುಪ್ತವಾಗುತ್ತದೆ. ಹಾಗೂ ಅವನು ತನ್ನ ವಿವೇಕವನ್ನು ಆದರಿಸಿದರೆ ಅವನ ವಿವೇಕವು ಶಾಸ್ತ್ರ ಹಾಗೂ ಗುರುವಿಲ್ಲದೆಯೂ ಅವನನ್ನು ಪರಮಾತ್ಮನವರೆಗೆ ತಲುಪಿಸುತ್ತದೆ.॥779॥</p>
<p class="Text para-style-override-3"> x x x x</p>
<p class="Text">ನಾವು ಎಲ್ಲರ ಮಾತನ್ನು ಒಪ್ಪಿಕೊಳ್ಳುವುದಿಲ್ಲ, ಹಾಗಿರುವಾಗ ಬೇರೆಯಾರಾದರೂ ನಮ್ಮ ಮಾತನ್ನು ಒಪ್ಪಿಕೊಳ್ಳದಿದ್ದರೆ ನಾವು ಬೇಸರ ಪಟ್ಟುಕೊಳ್ಳಬಾರದು.॥980॥</p>
<p class="Text para-style-override-3"> x x x x</p>
<p class="Text">ಒಳಗೆ ಲೋಭವಿಲ್ಲದಿದ್ದರೆ ಅವಶ್ಯಕ ವಸ್ತು ತನ್ನಿಂದ ತಾನೇ ದೊರಕುತ್ತದೆ. ಏಕೆಂದರೆ ವಸ್ತುವಿನ ಲೋಭವೇ ವಸ್ತುವಿನ ಪ್ರಾಪ್ತಿಯಲ್ಲಿ ಬಾಧಕವಾಗಿದೆ.॥981॥</p>
<p class="Text para-style-override-3"> x x x x</p>
<p class="Text">ಯಾವುದೇ ವ್ಯಕ್ತಿಯನ್ನು ಅನಾದರಿಸಬಾರದು. ಅನಾದರ ಮಾಡುವುದರಿಂದ ವಾಸ್ತವವಾಗಿ ತನ್ನದೇ ಅನಾದರವಾಗುತ್ತದೆ. ಏಕೆಂದರೆ ಇಡೀ ಜಗತ್ತು ಈಶ್ವರ ರೂಪವಾಗಿದೆ.॥982॥</p>
<p class="Text para-style-override-3"> x x x x</p>
<p class="Text">ಭಾರತ ವರ್ಷದಲ್ಲಿ ಹುಟ್ಟಿಯೂ ಮನುಷ್ಯನು ಭಗವಂತನಲ್ಲಿ ತೊಡಗದಿದ್ದರೆ, ಇದು ದೊಡ್ಡ ಆಶ್ಚರ್ಯ ಮತ್ತು ದುಃಖದ ಮಾತಾಗಿದೆ. ಏಕೆಂದರೆ ಭಾರತವರ್ಷದಲ್ಲಿನ ಹುಟ್ಟು ಮುಕ್ತನಾಗಲಿಕ್ಕಾಗಿಯೇ ಆಗುತ್ತದೆ. ಅದಕ್ಕಾಗಿ ದೇವತೆಗಳೂ ಕೂಡ ಭಾರತವರ್ಷದಲ್ಲಿ ಹುಟ್ಟಲು ಬಯಸುತ್ತಾರೆ.॥983॥</p>
<p class="Text para-style-override-3"> x x x x</p>
<p class="Text">ಸ್ವಾರ್ಥದ ತ್ಯಾಗ ಮತ್ತು ಬೇರೆಯವರ ಹಿತವು ಧರ್ಮದ ಮೂಲವಾಗಿದೆ.॥984॥</p>
<p class="Text para-style-override-3"> x x x x</p>
<p class="Text">ಧರ್ಮಕ್ಕನುಸಾರ ಸ್ವತಃ ನಡೆಯುವುದಕ್ಕೆ ಸಮಾನವಾಗಿ ಧರ್ಮದ ಪ್ರಚಾರ ಬೇರೆಯಾವುದೂ ಇಲ್ಲ.॥985॥</p>
<p class="Text para-style-override-3"> x x x x</p>
<p class="Text">‘ಆಶೀರ್ವಾದ ಕೊಡಿರಿ’ ಹೀಗೆ ಬೇಡದೇ ಆಶೀರ್ವಾದ ಪಡೆಯಲು ಪಾತ್ರನಾಗಬೇಕು.॥986॥</p>
<p class="Text para-style-override-3"> x x x x</p>
<p class="Text">ವರ್ತಮಾನವನ್ನು ಸುಧಾರಿಸಬೇಕು. ವರ್ತಮಾನದ ಸುಧಾರಣೆಯಿಂದ ಭೂತ ಮತ್ತು ಭವಿಷ್ಯ ಎರಡೂ ಸುಧಾರಿಸುತ್ತದೆ.॥987॥</p>
<p class="Text para-style-override-3"> x x x x</p>
<p class="Text">ದುಃಖಿ ವ್ಯಕ್ತಿಯೇ ಬೇರೆಯವರಿಗೆ ದುಃಖ ಕೊಡುತ್ತಾನೆ. ಪರಾಧೀನ ವ್ಯಕ್ತಿಯೇ ಬೇರೆಯವರನ್ನು ಅಧೀನನ್ನಾಗಿಸುತ್ತಾನೆ.॥988॥</p>
<p class="Text para-style-override-3"> x x x x</p>
<p class="Text">ಅಜ್ಞಾನಿಯು ಕಳೆದುಹೋದುದನ್ನು ಸ್ವಪ್ನದಂತೆ ತಿಳಿಯುತ್ತಾನೆ, ಆದರೆ ಜ್ಞಾನಿಯು (ವಿವೇಕಿಯು) ವರ್ತಮಾನವನ್ನು ಸ್ವಪ್ನದಂತೆ ತಿಳಿಯುತ್ತಾನೆ.॥989॥</p>
<p class="Text para-style-override-3"> x x x x</p>
<p class="Text">ವಸ್ತುವಿನ ಮಹತ್ವವಿರದೆ ಅದರ ಸದುಪಯೋಗದಲ್ಲಿ ಮಹತ್ವವಿದೆ.॥990॥</p>
<p class="Text para-style-override-3"> x x x x</p>
<p class="Text">ಭಗವಂತನ ಅವಶ್ಯಕತೆಯನ್ನು ಅನುಭವಿಸುವುದೇ ಪ್ರಾರ್ಥನೆಯಾಗಿದೆ.॥991॥</p>
<p class="Text para-style-override-3"> x x x x</p>
<p class="Text">ಅಸತ್ ವಸ್ತುವಿನ ಲೋಭವಾದರೋ ಅಸತ್ ವಸ್ತುವಿನ ಪ್ರಾಪ್ತಿಯಲ್ಲಿ ಬಾಧಕವಾಗಿದೆ, ಆದರೆ ಸದ್ವಸ್ತುವಿನ ಲೋಭವು ಸದ್ವಸ್ತುವಿನ ಪ್ರಾಪ್ತಿಯಲ್ಲಿ ಸಾಧಕವಾಗಿದೆ.॥992॥</p>
<p class="Text para-style-override-3"> x x x x</p>
<p class="Text">ಶರೀರ ನಿರ್ವಾಹ- ಸಂಬಂಧೀ ಪ್ರತಿಯೊಂದು ಕಾರ್ಯದಲ್ಲಿ ಸಮಯ ಮತ್ತು ವಸ್ತು ಇವನ್ನು ತುಂಬಾ ಕಡಿಮೆ ಖರ್ಚಾಗಲಿ ಎಂಬ ಎಚ್ಚರಿಕೆ ಇಟ್ಟುಕೊಳ್ಳಬೇಕು.॥993॥</p>
<p class="Text para-style-override-3"> x x x x</p>
<p class="Text">‘ಪರ’ (ಪ್ರಕತಿ)ದ ಅಧೀನತೆ ಪರಾಧೀನತೆಯಾಗಿದೆ ಹಾಗೂ ‘ಪರಕೀಯ’ (ಭೋಗ)ದ ಅಧೀನತೆ ಪರಮ ಪರಾಧೀನತೆಯಾಗಿದೆ. ‘ಸ್ವ’(ಸ್ವರೂಪ)ದ ಅಧೀನತೆ ಸ್ವಾಧೀನತೆಯಾಗಿದೆ ಮತ್ತು ‘ಸ್ವಕೀಯ’ದ ಅಧೀನತೆ ಪರಮ ಸ್ವಾಧೀನತೆಯಾಗಿದೆ. ॥994॥</p>
<p class="Text para-style-override-3"> x x x x</p>
<p class="Text">ಸಿನೇವಾ ಅಥವಾ ಟಿ.ವಿ. ನೋಡುವುದರಿಂದ ನಾಲ್ಕು ಹಾನಿಗಳಾಗುತ್ತವೆ. 1. ಚಾರಿತ್ರ್ಯದ ಹಾನಿ, 2. ಸಮಯದ ಹಾನಿ, 3.ಕಣ್ಣಿನ ಹಾನಿ, 4. ಧನದ ಹಾನಿ.॥995॥</p>
<p class="Text para-style-override-3"> x x x x</p>
<p class="Text">ಏನಾದರೂ ಮಾಡುವುದರಿಂದ ಪ್ರಕತಿಯಲ್ಲಿ ಸ್ಥಿತಿ ಉಂಟಾಗುತ್ತದೆ ಮತ್ತು ಏನೂ ಮಾಡದೇ ಇರುವುದರಿಂದ ಪರಮಾತ್ಮನಲ್ಲಿ ಸ್ಥಿತಿ ಉಂಟಾಗುತ್ತದೆ.॥996॥</p>
<p class="Text para-style-override-3"> x x x x</p>
<p class="Text">ನೀರು ಸ್ಥಿರ(ಶಾಂತ)ವಾದಾಗ ಅದರಲ್ಲಿ ಬೆರೆತಿರುವ ಮಣ್ಣು ತನ್ನಿಂದ ತಾನೇ ತಳದಲ್ಲಿ ಕುಳಿತಿರುತ್ತದೆ, ಹೀಗೆಯೇ ಮಾತು ಮನ ಬುದ್ಧಿ ಇವುಗಳಿಂದ ಶಾಂತ, ಕ್ರಿಯಾರಹಿತನಾದಾಗ ಎಲ್ಲ ವಿಕಾರಗಲೂ ತಾನಾಗಿ ಶಾಂತವಾಗುತ್ತವೆ. ಅಹಂಕಾರ ಕರಗಿಹೋಗುತ್ತದೆ ಹಾಗೂ ವಾಸ್ತವಿಕ ತತ್ತ್ವದ ಅನುಭವ ಉಂಟಾಗುತ್ತದೆ.॥997॥</p>
<p class="Text para-style-override-3"> x x x x</p>
<p class="Text">ಸ್ವತಃ ಒಳ್ಳೆಯವನಲ್ಲವೋ, ಒಳ್ಳೆಯದನ್ನು ಮಾಡುವ ಸ್ವಭಾವವೇ ಇಲ್ಲವೋ, ಅವನಿಗೆ ಇಂದಿನ ಕಾಲ ಒಳ್ಳೆಯದಲ್ಲ ಎಂದು ಕಾಣುತ್ತದೆ.॥998॥</p>
<p class="Text para-style-override-3"> x x x x</p>
<p class="Text">ಮನುಷ್ಯನಿಗೆ ಬೇರೆಯವರಿಂದ ತನ್ನಲ್ಲಿ ವಿಶೇಷತೆ ಕಂಡು ಬರುವತನಕ ಅವನು ಸಾಧಕನೇನೋ ಆಗಬಲ್ಲನು, ಆದರೆ ಸಿದ್ಧನಾಗಲಾರನು.॥999॥</p>
<p class="Text para-style-override-3"> x x x x</p>
<p class="Text para-style-override-2">ಪರಮಾತ್ಮನು ‘ಪ್ರಾಪ್ತ’ನಾಗಿದ್ದಾನೆ ಮತ್ತು ಪ್ರಪಂಚ ‘ಪ್ರತೀತಿ’ ಇದೆ. ಯಾವುದು ಸಿಗುವುದಿಲ್ಲವೋ ಅದನ್ನು ‘ಪ್ರಾಪ್ತ’ ಎಂದು ಹೇಳುತ್ತಾರೆ. ಯಾವುದು ಕಾಣುತ್ತದೆ ಆದರೆ ಸಿಗುವುದಿಲ್ಲವೋ ಅದನ್ನು ಪ್ರತೀತಿ ಎಂದು ಹೇಳುತ್ತಾರೆ.॥1000॥<span></span></p>


<p class="Page-Break"> </p>
<p class="First-End-Page-text" id="toc_marker-55" xml:lang="en-GB">ಕೊನೆಯ ಪುಟ<span class="char-style-override-3"></span></p>

