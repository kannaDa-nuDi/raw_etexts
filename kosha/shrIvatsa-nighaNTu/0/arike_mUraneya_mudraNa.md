+++
title = "ಅರಿಕೆ (ಮೂರನೆಯ ಮುದ್ರಣ)"

+++
`ಶ್ರೀವತ್ಸ ನಿಘಂಟು’ವಿನ ಮೂರನೆಯ ಮುದ್ರಣ ಸಾಧ್ಯವಾದುದಕ್ಕೆ ನನಗೆ ಸಂತೋಷ
ವಾಗಿದೆ. ಎರಡನೆಯ ಮುದ್ರಣ (1999) ಕರ್ನಾಟಕ ಸರ್ಕಾರದ ಕನ್ನಡ ಪುಸ್ತಕ
ಪ್ರಾಧಿಕಾರದಿಂದ ಹೊರಬಂದ ಮೇಲೆ, ಈಚೆಗೆ ಬಹುಕಾಲದಿಂದ ಪ್ರತಿಗಳ ಲಭ್ಯತೆಯಿರಲಿಲ್ಲ.
ಪ್ರಾಧಿಕಾರದ ಈಗಿನ ಅಧ್ಯಕ್ಷರಾದ ಶ್ರೀ ಸಿದ್ಧಲಿಂಗಯ್ಯನವರಲ್ಲಿಯೂ ಆಡಳಿತಾಧಿಕಾರಿಗಳಾದ
ಶ್ರೀ ಅಶೋಕ ಎನ್. ಚಲವಾದಿಯವರಲ್ಲಿಯೂ ಈ ವಿಷಯವನ್ನು ಪ್ರಸ್ತಾವಿಸಿ, ಮರುಮುದ್ರಣ
ಸಾಧ್ಯವಾಗಬಹುದೇ ಎಂದು ಕೇಳಿದೆ. ಇಬ್ಬರೂ ಸಂತೋಷದಿಂದ ಒಪ್ಪಿ, ಅದಕ್ಕೆ ಅವಕಾಶ
ಮಾಡಿಕೊಟ್ಟಿದ್ದಾರೆ. ಇಬ್ಬರಿಗೂ ನನ್ನ ಕೃತಜ್ಞತೆಗಳು.
ಈ ಮುದ್ರಣಕ್ಕೆ ಎರಡನೆಯ ಮುದ್ರಣದ ಪ್ರತಿಯೇ ಆಧಾರ. ಇದರಲ್ಲಿ ಪುಸ್ತಕದ
ಮುದ್ರಣವೂ ಆಕಾರವೂ ಇನ್ನೂ ಉತ್ತಮಗೊಂಡಿರುವುದು ನನಗೆ ಹೆಚ್ಚಿನ ಸಂತೋಷ
ತಂದಿದೆ.
ಇಲ್ಲಿಯ ಕೆಲವು ತಿದ್ದುಪಡಿಗಳೂ ಸೇರ್ಪಡೆಗಳೂ ಹೀಗಿವೆ:
1. ಹಿಂದಿನ ಮುದ್ರಣಗಳಲ್ಲಿ ನುಸುಳಿದ್ದ ಕೆಲವು ಲೋಪದೋಷಗಳನ್ನು ತಿದ್ದಿ ಸರಿಪಡಿಸಿದೆ.
2. ವಿರಳವಾಗಿ ಕೆಲವು ಹೊಸ ಉಲ್ಲೇಖಗಳನ್ನು ಸೇರಿಸಿದೆ.
3. ಆಕರವಿವರಣೆಯ ಸಂಕ್ಷಿಪ್ತಸೂಚಿಯಲ್ಲಿ ಆಗಿದ್ದ ಕೆಲವು ತಪ್ಪುತಡೆಗಳನ್ನು ನಿವಾರಿಸಿದೆ.
4. ಹೊಸ ವಿಷಯಗಳ ಕೆಲವು ಅನುಬಂಧಗಳನ್ನು ಸೇರಿಸಿದೆ.
   ಮುದ್ರಣ ಪರಿಷ್ಕರಣಗಳಲ್ಲಿ ಎಂದಿನಂತೆ ನನಗೆ ಶ್ರೀ ಎಸ್. ಕಾರ್ತಿಕ್ ನೆರವಾಗಿದ್ದಾರೆ;
   ಶ್ರೀಯುತರಾದ ಹಂ.ಪ. ನಾಗರಾಜಯ್ಯನವರು, ಎಚ್.ಎಂ. ನಾಗರಾಜರಾವ್ ಅವರು,
   ಜಿ.ಅಶ್ವತ್ಥನಾರಾಯಣ ಅವರು ಮತ್ತು ಕೃಷ್ಣ ಅವರು ಕೂಡ ಕೆಲವು ಹೆಚ್ಚಿನ ಉಲ್ಲೇಖಗಳನ್ನು
   ಸೇರಿಸಲು ಸಹಾಯವಾಗಿದ್ದಾರೆ. ಬೆಂಗಳೂರಿನ ಇಳಾ ಮುದ್ರಣದ ಶ್ರೀ ಬಿ. ಗುರುಮೂರ್ತಿ
   ಯವರೂ ಅವರ ಕಛೇರಿಯ ಶ್ರೀ ಮಳಲಿಗೌಡರೂ ತಮ್ಮ ಸಿಬ್ಬಂದಿ ವರ್ಗದ ಸಹಕಾರದೊಂದಿಗೆ
   ಪುಸ್ತಕವನ್ನು ತ್ವರಿತವಾಗಿಯೂ ಸುಂದರವಾಗಿಯೂ ಮುದ್ರಿಸಿಕೊಟ್ಟಿದ್ದಾರೆ. ಇವರೆಲ್ಲರಿಗೂ
   ನನ್ನ ಕೃತಜ್ಞತೆಗಳು.
   ಮೈಸೂರು l ಟಿ.ವಿ. ವೆಂಕಟಾಚಲ ಶಾಸ್ತ್ರೀ
   9-4-2009
   xi
